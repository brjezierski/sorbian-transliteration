<?xml version="1.0" encoding="utf-8"?>
<document>
  <CHAPTER ID="013">
    <P id="1">
      <s id="1">Jednominutové projevy k důležitým politickým otázkám</s>
    </P>
    <SPEAKER ID="034" NAME="Předseda">
      <P id="2">
        <s id="2">Následujícím bodem jsou jednominutové projevy k důležitým politickým otázkám.</s>
      </P>
    </SPEAKER>
    <SPEAKER ID="035" NAME="Rumiana Jeleva -" AFFILIATION="PPE-DE">
      <P id="3">
        <s id="3">(BG) Bulharští sirotci, dokument uvedený na BBC 4, který popisuje podmínky a přístup k sirotkům v domě se sociální péčí o tělesně a mentálně postižené děti ve vesnici Mogilno, vyvolal odezvu v bulharském i mezinárodním společenství.</s>
        <s id="4">Proto uvádím, jaké kroky byly podniknuty.</s>
      </P>
      <P id="4">
        <s id="5">Za prvé jsme poslali dotaz ministrovi práce a sociálních věcí a předsedovi Státního úřadu pro ochranu dětí.</s>
        <s id="6">Požadovali jsme uzavření domu a urychlení procesu deinstitucionalizace.</s>
        <s id="7">Ministerstvo na náš dotaz odpovědělo.</s>
      </P>
      <P id="5">
        <s id="8">Za druhé jsme oslovili mezinárodní nevládní organizace, které poskytují sociální služby postiženým lidem.</s>
        <s id="9">Je mezi nimi i Betel, největší charitativní organizace v Evropě, která má 150letou zkušenost s poskytováním péče mentálně postiženým lidem.</s>
        <s id="10">Její členové vyslyšeli mou žádost, aby společně navštívili domov v Mogilnu a hledali konkrétní řešení problémů.</s>
      </P>
      <P id="6">
        <s id="11">Vláda je prvotně odpovědná za zajištění základních materiálních a technických potřeb v těchto domech a za podporu dětí.</s>
        <s id="12">My ale potřebujeme změnu konceptu sociálních služeb pro děti se závažným mentálním postižením a změnu přístupu k nim ze strany společnosti a institucí.</s>
        <s id="13">Izolace těchto dětí ve špatně dostupných vesnicích a malých městech je postup, který je v Evropě už dlouho zakázán.</s>
        <s id="14">Problém se nevyřeší schováváním pravdy, ale společnou snahou nás všech.</s>
      </P>
    </SPEAKER>
    <SPEAKER ID="036" NAME="Luis Yañez-Barnuevo García" AFFILIATION="PSE">
      <P id="7">
        <s id="15">(ES) Pane předsedo, tento Parlament je mezinárodně uznáván jako instituce svobody a lidských práv, jež respektuje mezinárodní právo a systém Organizace spojených národů.</s>
      </P>
      <P id="8">
        <s id="16">S ohledem na to by mnozí z nás chtěli slyšet vlastní názor Parlamentu a jeho předsedy na následky způsobené zveřejněním rozhovorů mezi prezidentem Bushem a panem Aznarem v roce 2003 na ranči v Crawfordu krátce před vpádem do Iráku.</s>
      </P>
      <P id="9">
        <s id="17">Aspekty tohoto rozhovoru jsou nanejvýš závažné, protože ukazují nedostatek respektu vůči Organizaci spojených národů, pohrdání transatlantskými vztahy a neúctu k mezinárodnímu právu.</s>
      </P>
      <P id="10">
        <s id="18">Všichni jsme měli podezření, že se v tomto směru něco děje, ale ještě nikdy nebyly důkazy tak jasné; natolik jasné, že je potřeba, aby Parlament zaujal postoj, byť by měl jen uvést, že taková ostudná věc se nesmí nikdy více opakovat.</s>
      </P>
    </SPEAKER>
    <SPEAKER ID="037" NAME="Eugenijus Gentvilas" AFFILIATION="ALDE">
      <P id="11">
        <s id="19">- (LT) Skutečnost, že zprávy evropských politiků o globálním oteplování, úsporách energie a podobných tématech jsou ve většině evropských zemí přijímány s nezájmem je důvodem k obavám.</s>
        <s id="20">Podobně také regiony, provincie a jiné administrativní jednotky nepřikládají těmto problémům patřičnou pozornost.</s>
        <s id="21">Případy, kdy je plýtváno energií a následky globálního oteplování jsou podceňovány, není těžké najít.</s>
        <s id="22">Například každý den na cestě z Bruselu do Lucemburku vídám pouliční lampy, jak osvětlují více než desítky kilometrů, ale nikdo, ani region Wallonie ani Belgie, si nechtějí přiznat odpovědnost.</s>
      </P>
      <P id="12">
        <s id="23">Na druhé straně, velmi často, dokonce i tady v Evropském parlamentu, se naše slova rozcházejí s našimi činy.</s>
        <s id="24">Je pro mne nepochopitelné, proč na každém zasedání ve Štrasburku dostane každý poslanec okolo 200-300 stran těsnopisů a protokolů.</s>
        <s id="25">Podle mého názoru by tento materiál měl být pouze na internetu a měli bychom přestat jej tisknout.</s>
      </P>
    </SPEAKER>
    <SPEAKER ID="038" NAME="Bogusław Rogalski" AFFILIATION="UEN">
      <P id="13">
        <s id="26">(PL) Pane předsedo, 10. října byli opět v Grodnu zatčeni dva aktivisté z Polské asociace v Bělorusku, Angelika Borys a Igor Bancer.</s>
        <s id="27">Byli obviněni z výtržnictví a pan Bancer byl odsouzen k deseti dnům vězení, zatímco paní Borysová dostala pokutu, která se rovná přibližně patnácti průměrným měsíčním platům v Bělorusku.</s>
        <s id="28">Je ale všeobecně známo, že pravým důvodem jejich zatčení byla demonstrace, kterou plánovala opozice proti autoritativnímu režimu Alexandra Lukašenka.</s>
        <s id="29">Běloruské úřady opět ukázaly, že organizační nezávislost a svoboda nebudou v této zemi tolerovány.</s>
        <s id="30">Strach, zatýkání z jakéhokoliv důvodu, a pomlouvání západních zemí jsou metody, které Lukašenko používá už dlouhou dobu k udržení své tyranské vlády.</s>
      </P>
      <P id="14">
        <s id="31">Pane předsedo, nemůžeme dopustit, aby se takto rozsáhlé porušování lidských práv na důstojnost a svobodu vyskytovalo přímo vedle Evropské unie.</s>
        <s id="32">Evropa nemůže být demokratická, není-li Bělorusko svobodnou zemí.</s>
        <s id="33">Zvyšme naše výdaje na pomoc běloruské společnosti, aby unikla tyranii diktatury.</s>
        <s id="34">Požadujme, aby byla práva etnických menšin dodržována, aby bylo zastaveno nespravedlivé zatýkání a aby byli osvobozeni političtí vězni.</s>
        <s id="35">To je jediný způsob jak lze změnit tuto tyranii a diktaturu v Evropě.</s>
      </P>
    </SPEAKER>
    <SPEAKER ID="039" NAME="Carl Schlyter" AFFILIATION="Verts/ALE">
      <P id="15">
        <s id="36">(SV) Děkuji Vám, pane předsedo.</s>
        <s id="37">Rád bych promluvil o rozhodnutí tureckého parlamentu, který povolil vpád turecké armády do jediného relativně klidného regionu v Iráku.</s>
        <s id="38">Nyní se zdá, že budeme schopni zařadit tyto události do naší diskuze o obecné zprávě ve středu.</s>
        <s id="39">Doufám, že všichni budou mít možnost přispět k tomuto postupu a předkládat pozměňovací návrhy, jelikož toto je velká hrozba míru v regionu.</s>
        <s id="40">Zvýrazňuje problém armády, která umocňuje tlak a prosazuje tak svá rozhodnutí.</s>
        <s id="41">Nyní se musíme ujistit, že vláda odolá, že nevyšle žádné jednotky a že nikdo nebude provokován k vpádu do Iráku s ozbrojenými silami.</s>
        <s id="42">Existuje-li něco, čeho mají už dost, pak je to armáda.</s>
        <s id="43">Je-li něco, čeho mají nedostatek, pak je to obyčejná diskuze mezi lidmi a tu my musíme podporovat.</s>
        <s id="44">Děkuji Vám.</s>
      </P>
    </SPEAKER>
    <SPEAKER ID="040" NAME="Willy Meyer Pleite" AFFILIATION="GUE/NGL">
      <P id="16">
        <s id="45">(ES) Pane předsedo, vypadá to skoro, jako by Evropská unie neměla dostatek zpráv a energie co se týče systematického porušování lidských práv páchaného Marockým královstvím ve vztahu k okupovanému území Západní Sahary.</s>
      </P>
      <P id="17">
        <s id="46">Dobře nás to naučili.</s>
        <s id="47">Přesto si Parlament zaslouží vysvětlení od Marockého království, proč nebylo delegaci umožněno navštívit tato okupovaná území.</s>
      </P>
      <P id="18">
        <s id="48">Měly by být ještě dodány dvě informace, k těm, které už zazněly: za prvé, Maroko odmítlo povolit Asociaci pro lidská práva - asociaci s názvem "CODESA" - uspořádat svůj kongres v okupovaném území a za druhé, Organizace spojených národů stále ještě nevydala zprávu vysokého komisaře pro lidská práva, který navštívil okupovaná území za účelem vypracování úplné zprávy o tamní situaci.</s>
        <s id="49">Taková zpráva nebyla do dnešního dne zveřejněna.</s>
      </P>
      <P id="19">
        <s id="50">Vyzývám evropské instituce - tento Parlament, Evropskou komisi a Radu, aby této situaci učinila přítrž.</s>
      </P>
    </SPEAKER>
    <SPEAKER ID="041" NAME="Gerard Batten" AFFILIATION="IND/DEM">
      <P id="20">
        <s id="51">Pane předsedo, Gordon Brown dnes řekl, že nejméně příštích 10 let nebude třeba žádná další Smlouva o EU.</s>
        <s id="52">Ví přesně, že už nikdy nebude potřeba další smlouva.</s>
        <s id="53">Navrhovaná reformní smlouva je smlouva, která může sama vytvářet své dodatky a doplnění.</s>
        <s id="54">To málo, co zbude ze suverénní moci, může být přeměněno na záležitost EU rozhodnutím Evropské rady aniž by byl začleněn Parlament, natož občané.</s>
      </P>
      <P id="21">
        <s id="55">Reformní smlouva formálně stanovuje legitimitu a svrchovanost práva EU nad vnitrostátním právem.</s>
        <s id="56">Pokud britský parlament přijme a uvede v praxi ustanovení reformní smlouvy jako nadřazené na úkor existujícího anglického a skotského práva, je to trestný čin velezrady podle současného práva .</s>
        <s id="57">Každý poslanec Dolní sněmovny nebo Sněmovny lordů, který bude hlasovat při ratifikaci reformní smlouvy, je velezrádce.</s>
      </P>
      <P id="22">
        <s id="58">(Smích)</s>
      </P>
      <P id="23">
        <s id="59">Běžte se podívat se na právní předpisy o velezradě, pokud mi nevěříte!</s>
      </P>
    </SPEAKER>
    <SPEAKER ID="042" NAME="Předseda">
      <P id="24">
        <s id="60">Takové výroky bychom měli pronášet s opatrností, pane Battene.</s>
      </P>
    </SPEAKER>
    <SPEAKER ID="043" NAME="Manolis Mavrommatis" AFFILIATION="PPE-DE">
      <P id="25">
        <s id="61">(EL) Pane předsedo, dámy a pánové, rok před zahájením olympijských her v Pekingu jsou denně veřejnosti předkládány znepokojující zprávy.</s>
        <s id="62">Tentokrát se nejedná o porušování lidských práv ani znečišťování prostředí, ale o rozhodnutí organizačního výboru a úřadů Čínské lidové republiky zakázat jakýkoli způsob nebo formu náboženského projevu účastníkům olympijských her.</s>
        <s id="63">V rozporu s dohodou, která je dodržována od začátku olympijských her a která byla podepsána čínskými úřady a Mezinárodním olympijským výborem, náboženské symboly jako Bible, Starý a Nový zákon, modlitební místa a dokonce křížek na řetízku kolem krku atleta nebo atletky budou zakázány.</s>
      </P>
      <P id="26">
        <s id="64">Jako křesťan jsem hluboce zarmoucen.</s>
        <s id="65">Doufám, že mezinárodní společenství a EU zakročí, aby organizační úřady olympijských her v roce 2008 nezavedly tato bezprecedentní opatření.</s>
      </P>
      <P id="27">
        <s id="66">(Potlesk)</s>
      </P>
    </SPEAKER>
    <SPEAKER ID="044" NAME="Catherine Trautmann" AFFILIATION="PSE">
      <P id="28">
        <s id="67">(FR) Pane předsedo, kolegové, 3. října oznámila skupina Michelin, že sníží výrobu v závodě Toul.</s>
        <s id="68">Je pravděpodobné, že více než 800 pracovních míst bude zrušeno, přestože ani průmyslová výkonnost závodu ani finanční výsledky nenaznačují žádnou krizi, která by mohla být důvodem k propouštění.</s>
        <s id="69">Akcionáři prodávají se ziskem akcie na pozadí tohoto oznámení, zatímco obyčejné ženy a muži si začínají uvědomovat, že právě oni budou nést tíhu této situace.</s>
        <s id="70">Rád bych uvedla do zápisu před tímto Parlamentem, jak velice si vážím zástupců odborů a dělníků, kteří přes velmi nevlídnou budoucnost, které čelí, ukázali obrovský smysl pro zodpovědnost.</s>
        <s id="71">Problém teď není, jak nalézt humánní způsob uzavření továrny, jde tu o to, jak udržet pracovní místa v regionu, jako je tento, jelikož může být extrémně hluboce zasažen.</s>
        <s id="72">Pracovní síla v Toulu očekává, že EU vytvoří systém ochrany a organizaci, která bude moci chránit sociální práva dělníků, pomůže lidem vrátit se do zaměstnání, a při opětovném spuštění průmyslových projektů správně použije kompenzační fondy.</s>
        <s id="73">Oni potřebují flexikuritu, kterou jsme my, jako Evropští socialisté, prosazovali, ale je také nutné podpořit adaptaci konkurenceschopnosti v průmyslu a objevovat nové způsoby podpory integrované průmyslové politiky pro dobro všech území v Evropě, která nyní postihla restrukturalizace.</s>
      </P>
    </SPEAKER>
    <SPEAKER ID="045" NAME="Toomas Savi" AFFILIATION="ALDE">
      <P id="29">
        <s id="74">Pane předsedo, rád bych Vás upozornil na zhoršující se situaci na irácko-tureckých hranicích.</s>
        <s id="75">V neděli dopoledne bylo zabito 12 tureckých vojáků a 32 Kurdů při kurdském útoku.</s>
        <s id="76">Jak už víme, turecká vláda schválila vpád do oblastí osídlených Kurdy v severním Iráku.</s>
        <s id="77">Zároveň turecký premiér Tayyip Erdogan uvedl, že je jeho vláda připravena udělit rozkazy armádě k napadnutí základen Kurdské strany pracujících v severním Iráku.</s>
        <s id="78">Je proto vysoce pravděpodobné, že vše vyústí v závažný ozbrojený konflikt v severním Iráku.</s>
      </P>
      <P id="30">
        <s id="79">Protože je Turecko oficiálně kandidátskou zemí EU, není na čase, abychom jednali a pokusili se zastavit ozbrojený konflikt mezi kurdskými bojovníky a postupujícími tureckými jednotkami?</s>
        <s id="80">Jinak může situace značně destabilizovat tento citlivý region a mít děsivé a nepředvídatelné následky.</s>
      </P>
    </SPEAKER>
    <SPEAKER ID="046" NAME="Ewa Tomaszewska" AFFILIATION="UEN">
      <P id="31">
        <s id="81">(PL) Pane předsedo, minulý týden zavítal Evropský parlament na návštěvu ke skupině lidí trpících roztroušenou sklerózou.</s>
        <s id="82">Pořádali přehlídku, koncert a konferenci věnovanou problému lidí s touto těžkou diagnózou.</s>
        <s id="83">U Parlamentu hledali pomoc se svými problémy, ale v Bruselu se setkali s velikou diskriminací.</s>
      </P>
      <P id="32">
        <s id="84">Předsedkyně asociace, která má rozsáhlá postižení zraku a sluchu a je na invalidním vozíku, používá asistenčního psa, který jí pomáhá.</s>
        <s id="85">Aerolinky Wizzair odmítli pustit psa na palubu letadla, přestože jejich směrnice povolují transport asistenčního psa, který patří osobě slepé či hluché, a nákup letenky online také zahrnoval psa.</s>
        <s id="86">Trvalo hodinu, než bylo rozhodnuto, že se k situaci bude přistupovat jako k výjimečné a pasažérka i pes byli puštěni na palubu.</s>
        <s id="87">Tato situace měla bez pochyby negativní vliv na její zdraví.</s>
      </P>
    </SPEAKER>
    <SPEAKER ID="047" NAME="Petya Stavreva" AFFILIATION="PPE-DE">
      <P id="33">
        <s id="88">(BG) Má země Bulharsko je na prahu prvních voleb konaných po vstupu do Evropské unie.</s>
        <s id="89">Proto jsou tyto volby jiné a lidé mají velká očekávání způsobená novou evropskou realitou.</s>
        <s id="90">Do místních úřadů by měli být zvoleni schopní a aktivní lidé, kteří by rozumně nakládali s dotacemi EU.</s>
        <s id="91">Jako plnohodnotný člen EU má Bulharsko dobré vyhlídky na získání více než 7 miliard eur v období let 2007 - 2013.</s>
        <s id="92">Ale je ještě důležitější, aby se tyto prostředky dostaly k lidem, kteří je nejvíc potřebují, a neskončily v pokladnách společností a politických stran.</s>
        <s id="93">Protože Evropa je Evropou regionů a decentralizace je nezvratný proces, roste role lidí v místních vládách.</s>
      </P>
      <P id="34">
        <s id="94">Bulharsko bylo opakovaně a oprávněně kritizováno za nedostatečnou administrativní kapacitu a za nedostatky v práci institucí.</s>
        <s id="95">Poté, co obdrželo důvěru našich evropských partnerů a stalo se součástí velké evropské rodiny, bychom i my měli učinit další důležité kroky, tj. zvolit starosty a radní, kteří budou schopni pracovat nejen na regionální a státní úrovni, ale také na úrovni evropské.</s>
        <s id="96">Jako zástupce Bulharska v Evropském parlamentu považuji za nanejvýš důležité, aby do místních úřadů byli zvoleni kvalifikovaní a kompetentní lidé.</s>
        <s id="97">Po vstupu do společného evropského domova se musí každý z nás snažit získat si své zasloužené místo a ne je přijímat jako dar.</s>
      </P>
    </SPEAKER>
    <SPEAKER ID="048" NAME="Csaba Sándor Tabajdi" AFFILIATION="PSE">
      <P id="35">
        <s id="98">(HU) Pane předsedo, zítra oslaví Maďarsko výročí maďarské revoluce a boje za svobodu v roce 1956.</s>
        <s id="99">Několik uplynulých let a diskuze o hitlerismu a stalinismu a škodách, které napáchali, včetně debat v tomto Parlamentu ukázaly, že ta více šťastná západní část Evropy prožívala historii podstatně jinak, než deset nově přistoupivších členských států ze střední Evropy.</s>
      </P>
      <P id="36">
        <s id="100">Stejně tak má 3. květen pro nás jiný význam.</s>
        <s id="101">Pro nás to nebyl jen den osvobození, ale také začátek okupace.</s>
        <s id="102">Tři události ve střední Evropě, opoziční akce proti Sovětskému svazu a komunistické sovětské diktatuře -maďarská revoluce v roce 1956, Pražské jaro roku 1968, a polské hnutí Solidarita (Solidarność) - se přesto staly součástí naší společné evropské historie.</s>
        <s id="103">Jedinečnost roku 1956 tkví v tom, že žádné jiné povstání nedonutilo lid pozvednout zbraně proti největší armádě světa, sovětské, a žádný jiný krok nevedl k vyhlášení neutrality.</s>
      </P>
      <P id="37">
        <s id="104">Všechny cíle, za které hrdinové z roku 1956 bojovali - demokracie, právní stát a svoboda - byly realizovány s převratem režimu.</s>
        <s id="105">Jestli mohou být Maďaři na něco pyšní ve 20. století, pak je to revoluce v roce 1956 a role, kterou jsme sehráli při znovusjednocení Německa.</s>
        <s id="106">Děkuji za Vaši pozornost.</s>
      </P>
    </SPEAKER>
    <SPEAKER ID="049" NAME="Horia-Victor Toma" AFFILIATION="ALDE">
      <P id="38">
        <s id="107">(RO) Používání kyanidu je jednou ze současných metod dobývání stříbra a zlata.</s>
        <s id="108">Rád bych upozornil na to, že následky takového těžebního postupu mohou vést k nezvratnému narušení ekosystému a vážnému poškození lidského těla, protože kyanid je jedna z látek, která dokáže nezměněná prostoupit do spodních vod, hlavního zdroje pitné vody.</s>
        <s id="109">Mluvíme-li o globálním oteplování, má kyanid schopnost změnit teplotu a průběh srážení, přičemž způsobí záplavy a sesuvy půdy.</s>
        <s id="110">Taková nehoda se stala v rumunském Baia Mare na začátku roku 2000, kdy se po rozbití nádrže vylilo přibližně 100 000 m3 vody kontaminované kyanidem a těžkými kovy a způsobilo největší katastrofu ve východní Evropě od dob Černobylu.</s>
        <s id="111">To nastartovalo reformu těžebního zákona v Rumunsku vypracováním dodatku Parlamentu, který zakazoval užívání kyanidu při těžbě.</s>
      </P>
      <P id="39">
        <s id="112">Pane předsedo, vyjadřuji své přání, aby ostatní státy Evropské unie následovaly příkladu Rumunska a aby se jednou zákaz používání kyanidu stal pravidlem v celé Evropě.</s>
      </P>
    </SPEAKER>
    <SPEAKER ID="050" NAME="Richard James Ashworth" AFFILIATION="PPE-DE">
      <P id="40">
        <s id="113">Pane předsedo, tento týden ve čtvrtek bude tento Parlament hlasovat o rozpočtu na rok 2008.</s>
        <s id="114">S ohledem na to, že Účetní dvůr má podat zprávu příští měsíc, bych Vás chtěl upozornit na interinstitucionální dohodu podepsanou třemi institucemi v roce 2006.</s>
        <s id="115">Podle čl.</s>
        <s id="116">44 této dohody jsou všechny státy povinny schválit finanční transakce zahrnující peníze Evropské unie.</s>
        <s id="117">Vím, že za současného programu Komise neobdrží příslušné informace od členských států dříve než 15. února 2008.</s>
        <s id="118">Teprve poté mohou být určeny společné standardy účetnictví a vnitřní kontroly.</s>
        <s id="119">To znamená, že je nepravděpodobné, že Účetní dvůr obdrží požadovanou informaci po dobu dalších dvou let.</s>
        <s id="120">To je nepřípustné.</s>
        <s id="121">Nejen že to popírá myšlenku interinsitutcionální dohody, ale přetrvávající neúspěch získat uspokojivou auditní zprávu významně podkopává autoritu tohoto Parlamentu.</s>
        <s id="122">Důrazně Vás žádám, pane předsedo, abyste využil každé příležitosti a trval na tom, aby členské státy v budoucnosti této záležitosti přikládali podstatně větší důležitost.</s>
      </P>
    </SPEAKER>
    <SPEAKER ID="051" NAME="Pierre Pribetich" AFFILIATION="PSE">
      <P id="41">
        <s id="123">(FR) Pane předsedo, dámy a pánové, Organizace spojených národů stanovila 10. prosinec lhůtou pro stanovení budoucího statutu Kosova.</s>
        <s id="124">Zatímco ale kosovské úřady hrozí jednostranným vyhlášením nezávislosti, Srbsko prosazuje systém široké autonomie a Rusko vetuje návrh OSN zvláštního vyslance OSN na dozor nad nezávislostí, se situace stává kritickou.</s>
        <s id="125">Mým cílem je zdůraznit klíčovou úlohu, kterou bude muset sehrát Evropská unie v řešení této krize.</s>
      </P>
      <P id="42">
        <s id="126">Je naším společným přáním, aby Unie měla vysokého představitele pro společnou zahraniční a bezpečnostní politiku.</s>
        <s id="127">Ale jakou důvěru může tento představitel mít, když my sami nejsme schopni hrát svou úlohu při hledání konkrétního řešení pro Kosovo, které je stále oficiálně zařazeno pod zahraniční věci, přestože je ve skutečnosti vnitřní záležitostí Unie?</s>
        <s id="128">EU proto musí ukázat smysl pro směr a jasnou vizi, která představuje kompromis mezi požadavky Srbska a Kosova, přičemž se musí snažit neotevřít Pandořinu skříňku, kterou rozdělení představuje, a potřebuje veřejně promluvit o budoucnosti Kosova a nechat svůj hlas zaznít na koncertě národů.</s>
      </P>
    </SPEAKER>
    <SPEAKER ID="052" NAME="László Surján" AFFILIATION="PPE-DE">
      <P id="43">
        <s id="129">(HU) Děkuji za možnost promluvit, pane předsedo.</s>
        <s id="130">Delegace Evropského parlamentu v Chile se tento měsíc nesetkala v Santiagu pouze s chilskými poslanci, ale také s organizacemi na ochranu prostředí.</s>
        <s id="131">Podle jejich názoru je chování společností Evropské unie sídlících v Chile daleko od zásad týkajících se životního prostředí, které dodržují v Evropě.</s>
        <s id="132">Právní a etické stanovisko k této věci je jasné, ale bohužel tato dvě jsou diametrálně odlišná.</s>
        <s id="133">Činnost těchto společností může být po právní stránce čistá, ale z etického hlediska je zničující.</s>
        <s id="134">Nedostatek právních předpisů v oblasti životního prostředí často láká evropský kapitál za hranice.</s>
        <s id="135">Relokace tohoto typu znevažuje naše zájmy v mnoha směrech.</s>
        <s id="136">Musíme proto tlačit na zavedení předpisů pro oblast životního prostředí nejen uvnitř Evropské unie, ale také mimo ni.</s>
        <s id="137">Evropská unie musí být iniciátorem, protože neschopnost přijmout zodpovědnost za budoucí generace na globální úrovni působí nyní hmotnou i nehmotnou škodu obyvatelům Evropy.</s>
      </P>
    </SPEAKER>
    <SPEAKER ID="053" NAME="Zita Pleštinská" AFFILIATION="PPE-DE">
      <P id="44">
        <s id="138">(SK) Dovolte mi pochválit pátý ročník Evropského týdne regionů a měst, který se konal v Bruselu ve dnech od 8. do 11. října 2007.</s>
        <s id="139">Tato událost poskytla jedinečnou platformu regionům a městům celé Evropské unie.</s>
        <s id="140">Vyměnily si praktické zkušenosti a získaly znalosti o inovačních iniciativách v oblasti regionálního rozvoje.</s>
      </P>
      <P id="45">
        <s id="141">My poslanci Evropského parlamentu jsme také měli možnost setkat se s regionálními politiky během zajímavých akcí.</s>
        <s id="142">Ráda bych poděkovala Výboru regionů, generálnímu ředitelství Evropské komise pro regionální politiku za uspořádání této akce.</s>
        <s id="143">Ráda bych poděkovala našemu předsedovi panu Hans-Gertu Pötteringovi za to, že svou řečí udělil celé události důstojnost.</s>
        <s id="144">Pouze dynamické evropské regiony se silným lidským potenciálem, se statečnými a nadšenými regionálními politiky a dobře připravenými projekty, které se soustředí na inovaci a vytváření nových pracovních míst a spolupráci v regionálních sdruženích, budou schopny si poradit s výzvami globalizovaného světa.</s>
      </P>
    </SPEAKER>
    <SPEAKER ID="054" NAME="Marianne Mikko" AFFILIATION="PSE">
      <P id="46">
        <s id="145">(ET) V pátek se bude konat zahájení druhého vrcholné schůzky Evropské Unie a Ruska za tento rok.</s>
        <s id="146">S žádnou jinou zemí se nesetkáváme tak často a přesto problémy přetrvávají.</s>
      </P>
      <P id="47">
        <s id="147">Páteční vrcholná schůzka není Putinova návštěva na rozloučenou: on bude i v budoucnosti vládnout Rusku.</s>
        <s id="148">Namísto toho, abychom ho opěvovali, bychom měli hovořit o tom, jak utvořit strategické partnerství mezi Ruskem a Evropskou unií.</s>
      </P>
      <P id="48">
        <s id="149">Pro bezpečnost Evropy bude velmi důležité zahájit spolupráci v oblasti krizového řízení, na které se shodli na schůzi v listopadu 2003, zejména s přihlédnutím k zmrazeným konfliktům.</s>
      </P>
      <P id="49">
        <s id="150">V Portugalsku by mělo být Rusko požádáno, aby se k separatistům prohlášeným Evropskou unií za personae non grata chovalo tak, jak by skutečný partner udělal, tedy zakázal jim cestovat přes ruské hranice.</s>
        <s id="151">V současnosti však tento gang, který šíří nestabilitu v sousedních evropských zemích, svobodně cestuje po ruských letištích.</s>
      </P>
      <P id="50">
        <s id="152">Takový krok by nebyl pro Rusko složitý a zároveň by byl projevem toho, že Rusko bude naslouchat Evropě a že jsou rovnocenní partneři.</s>
      </P>
    </SPEAKER>
    <SPEAKER ID="055" NAME="Marios Matsakis" AFFILIATION="ALDE">
      <P id="51">
        <s id="153">Pane předsedo, v návaznosti na sjednocující výsledek lisabonského summitu minulý týden, je smutné vidět připomínky toho, že Nicosia je stále rozděleným městem typu dřívějšího Berlína.</s>
        <s id="154">Od roku 1963 rozdělila tzv. zelená čára město a jeho obyvatele na řecko-kyperský a turecko-kyperský sektor.</s>
        <s id="155">Tato hranice je bedlivě střežena tureckými jednotkami na jedné a jednotkami Kyperské republiky na straně druhé.</s>
        <s id="156">Rozdělení je nejvíce absurdní na ulici Ledra, hojně navštěvované ulici s mnoha obchody v centru Nicosie, která je přepůlena skleněnou zdí oddělující řecké Kypřany od tureckých.</s>
      </P>
      <P id="52">
        <s id="157">Pane předsedo, prosím Vás, abyste učinil naléhavou osobní výzvu k vládám Turecka a Kypru, aby učinili historický krok, bez jakýchkoliv komplikovaných příprav a očividně levných politických výmluv, otevřeli ulici Ledra a dovolili řeckým a tureckým Kypřanům volný pohyb po svém hlavním městě.</s>
        <s id="158">Nechť se otevření ulice Ledra v Nicosii stane dalším symbolem míru a jednoty lidí v Evropě a katalyzátorem řešení kyperského problému.</s>
      </P>
    </SPEAKER>
    <SPEAKER ID="056" NAME="Georgios Papastamkos" AFFILIATION="PPE-DE">
      <P id="53">
        <s id="159">(EL) Pane předsedo, internetové stránky EU dnes vydávají zprávu, že úřad OLAF ve spolupráci s rakouskými úřady rozprášil skupinu nelegálních dovozců čínského oblečení a obuvi.</s>
        <s id="160">Škoda způsobená rozpočtu Společenství se rovná 200 milionů eur.</s>
        <s id="161">Pod vlivem této události, která není ojedinělou skutečností a děje se všude v Evropě, vyzývám Vás, dámy a pánové, k podpoře Komise.</s>
        <s id="162">Celní kontroly musí být zvýšeny a omezení dovozu musí být prodlouženo na dobu delší než tento rok.</s>
        <s id="163">Hospodářská ochranná opatření na dovoz obuvi musí být zefektivněna.</s>
      </P>
    </SPEAKER>
    <SPEAKER ID="057" NAME="Karin Scheele" AFFILIATION="PSE">
      <P id="54">
        <s id="164">(DE) Pane předsedo, jsem velmi potěšena, že je tu komisař Stavros Dimas.</s>
        <s id="165">Při této příležitosti bych ráda pronesla slovo chvály za akce, které Komise minulý týden podnikla proti nezákonnému jarnímu lovu divokých ptáků na Maltě.</s>
        <s id="166">Věnovali jsme tomuto tématu velký kus pozornosti, nejenom v senátu, ale také v petičním výboru.</s>
        <s id="167">Doručení posledního varování maltézským úřadům je, jak věřím, důležitý krok.</s>
        <s id="168">Doufám, že ovoce tohoto přínosného a spravedlivého politického opatření uvidíme už příští jaro a že budou zavedeny evropské zákony na zesílení zákazu lovu ptáků.</s>
      </P>
    </SPEAKER>
    <SPEAKER ID="058" NAME="Ryszard Czarnecki" AFFILIATION="UEN">
      <P id="55">
        <s id="169">(PL) Pane předsedo, minulý rok podepsalo 25 členských států Evropské unie společnou dohodu o stabilizaci a přidružení mezi Albánií a Evropskou unií.</s>
        <s id="170">Dnes, 16 měsíců po podpisu dohody, pouze deset zemí tento dokument ratifikovalo.</s>
        <s id="171">A to podotknu, že mezi těmito deseti je šest nových členských států: Polsko, Maďarsko, Slovensko, Slovinsko, Litva a Lotyšsko a čtyři státy ze staré EU: Španělsko, Irsko, Švédsko a Lucembursko.</s>
        <s id="172">Tímto bych rád vyzval zbylých 17 států, aby ratifikovaly dokument co nejrychleji, pokud nechtějí, aby se na koncepci evropské solidarity pohlíželo jako na prázdná gesta a hesla.</s>
      </P>
    </SPEAKER>
    <SPEAKER ID="059" NAME="Milan Gaľa" AFFILIATION="PPE-DE">
      <P id="56">
        <s id="173">(SK) Italské úřady informovaly členské státy Evropské unie prostřednictvím evropského varovného systému o propuknutí tropické horečky, kterou roznáší virus chikungunya v regionu Emilia Romagna.</s>
        <s id="174">Oznámily 197 případů výskytu tropického viru.</s>
        <s id="175">Laboratorní testy potvrdily, že 14 % celkového počtu nemocných lidí vir chytilo a virus si vyžádal jednu oběť.</s>
      </P>
      <P id="57">
        <s id="176">Přestože ještě není žádný důvod k panice, musí Evropská komise znovu podniknout přípravné kroky pro případ rozsáhlé epidemie.</s>
        <s id="177">Evropské středisko pro prevenci a kontrolu nemocí, které monitoruje přenosné choroby, podotýká, že příhodné klimatické podmínky umožňují šíření viru zvláště ve středomořské oblasti.</s>
        <s id="178">Riziko přenosu viru do jiného státu Evropské unie je také vysoké.</s>
        <s id="179">Nakažení lidé mohou vyvolat novou nákazu v dalších regionech Unie.</s>
      </P>
    </SPEAKER>
    <SPEAKER ID="060" NAME="Kyriacos Triantaphyllides" AFFILIATION="GUE/NGL">
      <P id="58">
        <s id="180">(EL) Pane předsedo, minulý týden byl Arat Dink, syn Hranta Dinka, zavražděného tureckého novináře, shledán vinným tureckým soudem kvůli sérii článků, které napsal o arménské genocidě.</s>
        <s id="181">Dink, editor novin "Agos", byl shledán vinným na základě článku 301 tureckého trestního práva.</s>
        <s id="182">Tento článek byl použit k odsouzení jeho otce.</s>
        <s id="183">Hrant Dink dostal snížený trest jednoho roku ve vězení.</s>
        <s id="184">Je potom na místě, abychom se ptali sami sebe, co dělá Evropská komise, aby přiměla Turecko odstranit tento článek ze svého trestního práva.</s>
      </P>
      <P id="59">
        <s id="185">Dále, dámy a pánové, s ohledem na přetrvávající tureckou nepřizpůsobivost, kolik času myslíte, že Turecko potřebuje, než konečně pochopí, že má vůči Evropě své závazky a mělo by se proto chovat jako demokratický stát?</s>
      </P>
    </SPEAKER>
    <SPEAKER ID="061" NAME="György Schöpflin" AFFILIATION="PPE-DE">
      <P id="60">
        <s id="186">Pane předsedo, existují znepokojivé zprávy ze Slovenska.</s>
        <s id="187">Řediteli muzea Danube v Komárnu Csabu Fehérovi bylo pohroženo propuštěním.</s>
        <s id="188">Jedním z důvodů je, že byl spoluorganizátorem výstavy v Evropském parlamentu v minulém roce.</s>
        <s id="189">Tato výstava dokumentovala utrpení maďarské menšiny pod vládou Československa po roce 1945 na základě kolektivní viny.</s>
        <s id="190">Koncepce kolektivní viny je všeobecně neslučitelná s občanskými normami a lidskými právy, které jsou srdcem demokratického hnutí Evropské unie.</s>
      </P>
      <P id="61">
        <s id="191">Slovensko jako členský stát Evropské unie přijal v úplnosti tyto zásady.</s>
        <s id="192">Tedy tím, co slovenské úřady dělají nejenom porušují lidská práva, ale implicitně kritizují Evropský parlament.</s>
        <s id="193">Slovensko musí vyřešit tyto problémy tak rychle, jak je jen možné.</s>
      </P>
    </SPEAKER>
    <SPEAKER ID="062" NAME="Silvia-Adriana Ţicău" AFFILIATION="PSE">
      <P id="62">
        <s id="194">(RO) Statistiky ukazují, že populace Evropské unie stárne.</s>
        <s id="195">Pouze 35 % obyvatel Evropské unie je starší 50 let a pouze 16 % obyvatel Evropské unie je mladší 14 let.</s>
      </P>
      <P id="63">
        <s id="196">Demografická politika Evropské unie je politika, na které závisí budoucnost Evropské unie.</s>
        <s id="197">Demografická politika by měla být zaměřena na dostupné zdravotnické služby a důstojné penze pro důchodce, opatření ke zvýšení míry porodnosti ve všech členských státech Evropské unie stejně jako na důstojná, stabilní a dobře placená pracovní místa.</s>
        <s id="198">Z tohoto důvodu žádám Evropskou Komisi, aby ve spolupráci s členskými státy vytvořila společenskou politiku a vnitrostátní strategie s ohledem na demografickou politiku.</s>
        <s id="199">Výsledky takových opatření budou vidět v příštích 20-30letech.</s>
        <s id="200">Sociální Evropa potřebuje všechny své občany a zejména, aby každý občan byl začleněn do společnosti a důstojně žil.</s>
        <s id="201">Proto musíme sladit ochranu populace a rozvíjet demografickou politiku.</s>
      </P>
    </SPEAKER>
    <SPEAKER ID="063" NAME="Anna Záborská" AFFILIATION="PPE-DE">
      <P id="64">
        <s id="202">(SK) Maďarská garda byla opět jedním z hlavních témat na Slovensku a Maďarsku tento víkend.</s>
        <s id="203">Všichni lidé dobré vůle se snaží o mír a usmíření těchto dvou národů.</s>
        <s id="204">Pokud jsou současné vlády Maďarska a Slovenské republiky takové, jaké jsou, je zde potřeba silné křesťansko-demokratické opozice v zájmu demokracie.</s>
        <s id="205">My ale nevyhrajeme, podlehneme-li sentimentu a emocím.</s>
      </P>
      <P id="65">
        <s id="206">Žádám, aby maďarská vláda respektovala mírovou smlouvu podepsanou s Maďarskem v Paříži dne 10. února 1947.</s>
        <s id="207">V této dohodě se Maďarsko zavázalo, že na svém území nestrpí v budoucnosti existenci a činnost žádné fašistické politické, ozbrojené nebo částečně ozbrojené organizace šířící revizionistickou propagandu.</s>
        <s id="208">Neznám nic lepšího, co může být učiněno ve jménu míru a vzájemného porozumění mezi našimi národy.</s>
      </P>
    </SPEAKER>
    <SPEAKER ID="064" NAME="Marian Harkin" AFFILIATION="ALDE">
      <P id="66">
        <s id="209">Pane předsedo, rád bych se vyjádřil k dopisu, který byl uveřejněn v irském národním deníku minulý týden a byl mimo jiné podepsán i některými členy tohoto Parlamentu.</s>
        <s id="210">Jeho obsahem je informace, že Irsko bude jedinou zemí, kde se bude konat referendum o tom, čemu se teď už jistě bude říkat Lisabonská smlouva.</s>
        <s id="211">V tomto dopise byly předneseny tři požadavky.</s>
        <s id="212">Jedním z požadavků je, že smlouva musí být předložena obyvatelům k referendu ve všech členských státech.</s>
        <s id="213">Druhý požadavek dokonce zachází tak daleko, že požaduje, aby parlamenty zemí EU vytvořily příslušná právní a ústavní ustanovení k umožnění referenda.</s>
      </P>
      <P id="67">
        <s id="214">Musím říct, že takové požadavky považuji za udivující.</s>
        <s id="215">Co se stalo se zásadou subsidiarity, kdy jsou rozhodnutí přijímána na nejbližší úrovni, v tomto případě na úrovni členského státu?</s>
        <s id="216">Obávám se, že jakýmsi spletitým způsobem jsou ti, kdo chtějí menší vliv Evropy ve skutečnosti těmi, kteří podporují vměšování se do záležitostí členských států, kdy požadují, aby parlamenty členských států měnily svou ústavu a právní ustanovení a přizpůsobovaly je přání autorů dopisu.</s>
        <s id="217">To by zajisté byl demokratický deficit!</s>
      </P>
    </SPEAKER>
    <SPEAKER ID="065" NAME="Ioannis Gklavakis" AFFILIATION="PPE-DE">
      <P id="68">
        <s id="218">(EL) Pane předsedo, každoročně zemře na následky kouření v Evropské unii 650 000 lidí.</s>
        <s id="219">Je to jaká taková malá válka.</s>
        <s id="220">Celkem 80 000 úmrtí je způsobeno pasivním kouřením.</s>
        <s id="221">Bylo zjištěno, že kouř obsahuje 4000 látek, z nichž 50 je karcinogenních.</s>
        <s id="222">Před několik desítkami let zdravotnické společenství zdokumentovalo trvající a možné fatální následky kouření.</s>
        <s id="223">Je naší povinností snažit se snížit kouření a obzvláště ochránit mládež, aby nezačala.</s>
        <s id="224">Pokud chceme uspět, je třeba silných právních předpisů.</s>
        <s id="225">Kouření na veřejných místech musí být zakázáno.</s>
        <s id="226">Průmyslové přídatné látky v tabáku musí být sledovány, zkoumány a omezeny.</s>
        <s id="227">V prodejnách potřebujeme dohled a přísnost.</s>
        <s id="228">Dlužíme to 70 % obyvatelů EU, kteří nekouří a naprosté většině kuřáků, kteří chtějí přestat.</s>
      </P>
    </SPEAKER>
    <SPEAKER ID="066" NAME="Geoffrey Van Orden" AFFILIATION="PPE-DE">
      <P id="69">
        <s id="229">Pane předsedo, společně s mnoha poslanci tohoto Parlamentu - ve skutečnosti s většinou poslanců, vezmu-li v úvahu naše usnesení - jsem zděšen, že Evropská unie zamýšlí povolit zimbabwskému tyranovi Mugabemu, aby byl pozván na summit EU a Afriky v Lisabonu v prosinci.</s>
        <s id="230">Komisař Michel mi řekl, že důvodem - a já bych řekl až téměř zvrhlým - je, že bychom se neměli Mugabeho snažit izolovat, protože to pouze posiluje jeho image a že EU chce působit jako strategický hráč.</s>
        <s id="231">Pozvat Mugabeho do Lisabonu je výsměch našim zásadám a je v přímém rozporu s postojem, který stanovila sama EU.</s>
        <s id="232">Je chybou naší africké diplomacie, že jakákoli africká vláda stále ještě uznává Mugabeho.</s>
      </P>
      <P id="70">
        <s id="233">Pane předsedo, vím, že sdílíte naše obavy ze situace v Zimbabwe.</s>
        <s id="234">Mohu Vás poprosit, abyste udělal dvě věci: první, podpořil byste ještě jednou názor tohoto Parlamentu, že Mugabe by neměl být pozván do Lisabonu v prosinci, a za druhé, respektoval přání tohoto Parlamentu a neúčastnil se jakéhokoliv summitu EU, na který byl pozván Mugabe nebo kterýkoliv jiný zakázaný zimbabwský politik?</s>
      </P>
    </SPEAKER>
    <SPEAKER ID="067" NAME="Zdzisław Zbigniew Podkański" AFFILIATION="UEN">
      <P id="71">
        <s id="235">(PL) Pane předsedo, během naší dnešní rozpravy v Evropském parlamentu bychom měli zvážit zprávu Richarda Corbetta o pozměňovacím návrhu k článku 173 Jednacího řádu Evropského parlamentu týkajícího se doslovných záznamů.</s>
      </P>
      <P id="72">
        <s id="236">Podle mého názorů nejde výbor směrem, kterým by jít měl.</s>
        <s id="237">Cítím, že to můžu říct kvůli článku 96, který uvádí, že "Parlament zajistí nejvyšší možnou průhlednost své činnosti" a proto veškeré pokusy omezit poskytování informací státům Evropské unie stejně jako přístupu k nim, podkopává toto základní právo a je v rozporu s ideami Unie, Jednacím řádem Evropské unie, existujícími dohodami a porušuje základní lidská práva v Evropské unii.</s>
      </P>
      <P id="73">
        <s id="238">Samozřejmě nevytváříme Evropskou unii proto, abychom diskriminovali menší národy s méně pružnými kulturami, anebo, v případě že ano, mělo to být stanoveno před přistoupením.</s>
        <s id="239">Stejně tak není relevantní mluvit o nákladech, o finančních zdrojích.</s>
        <s id="240">Utrácíme tolik za nepotřebná zařízení a administrativu, že bychom měli být schopni dovolit si přinejmenším komunikovat se společností.</s>
      </P>
    </SPEAKER>
    <SPEAKER ID="068" NAME="Ilda Figueiredo" AFFILIATION="GUE/NGL">
      <P id="74">
        <s id="241">(PT) Pane předsedo, největší demonstrace v Lisabonu za uplynulých 20 let se konala 18. října minulý rok, kdy více než 200 000 lidí svolaných Všeobecnou konfederací portugalských pracujících odmítlo neoliberální politiku Evropské unie, řeklo "ne" flexikuritě, protestovalo proti nezaměstnanosti, sociálnímu vyčlenění a chudobě, ve které žije více než 20% portugalských obyvatel, a požadovalo sociální Evropu.</s>
      </P>
      <P id="75">
        <s id="242">Evropští vůdci nemohou ignorovat tuto důležitou demonstraci.</s>
        <s id="243">Proto zdravíme Všeobecnou konfederaci portugalských pracujících a její členy a vyjadřujeme svůj závazek a vůli ochránit důstojnost pracujícího lidu.</s>
      </P>
    </SPEAKER>
    <SPEAKER ID="070" NAME="Bernard Wojciechowski" AFFILIATION="IND/DEM">
      <P id="76">
        <s id="244">Pane předsedající, Howard Stern - promiňte, týdeník Stern ukázal "choulostivá místa" německé společnosti, když v posledním čísle zveřejnil informaci, že každý čtvrtý občan Německa stále věří, že národní socializmus má své dobré stránky.</s>
        <s id="245">Takže pokud je toto pravda, může to znamenat, že buď každý čtvrtý Němec v tomto půlkruhu vidí dobré stránky národního socializmu - což by samo o sobě bylo skandální - nebo německá delegace v Evropském parlamentu není hlasem celého národa.</s>
        <s id="246">Nedávno bylo Německu vyčleněno 96 křesel.</s>
        <s id="247">Pokud vezmu v úvahu statistiku v Sternu, možná by bylo rozumné dát této zemi pouze tři křesla, aby nebyla šance pro čtvrté místo!</s>
      </P>
      <P id="77">
        <s id="248">Přesto souhlasím s panem Schulzem v jedné věci: ve sjednocené Evropě není místo pro doktrínu nacionalismu v žádném směru.</s>
        <s id="249">Ale pan Schulz by se měl blíže podívat na pozadí německého výtržnictví.</s>
        <s id="250">Co se týče mně, původem z Polska, přál bych si, aby všichni němečtí poslanci promluvili proti nacionalizmu stejně jako pan Schulz.</s>
      </P>
    </SPEAKER>
    <SPEAKER ID="071" NAME="Urszula Krupa" AFFILIATION="IND/DEM">
      <P id="78">
        <s id="251">(PL) Pane předsedo, v psychologickém smyslu jsou pocity jako zodpovědná láska k druhé osobě, rodině nebo rodné zemi - které jsou společným jmenovatelem patriotismu - důkazy, spolu s dalšími velikými city, vyšší úrovně osobnostního vývoje.</s>
        <s id="252">Narozdíl od přízemních emocí, které máme společné se zvířaty, mají tyto vyšší emoce dokonce své místo v mozku.</s>
        <s id="253">Patriotismus se vyznačuje láskou a touhou uznávat národní tradice, kulturu a jazyk, respektem a oddaností své zemi.</s>
        <s id="254">Tyto emoce jsou naprostým opakem nacionalismu a šovinismu charakteristickým nenávistí k druhým.</s>
        <s id="255">Patriotismus zakazuje urážení národů a zemí.</s>
        <s id="256">Je charakteristický prvotně svou otevřeností k ostatním zemím a respektováním jejich práva na suverenitu a nezávislost.</s>
      </P>
      <P id="79">
        <s id="257">Rád bych Vám připomněl podstatu patriotismu obzvláště po projevech pronesených určitými levicovými poslanci, kteří urazili národní vlády a patriotistické postoje, protože nerozumí rozdílu mezi láskou ke své zemi a nenávistí, která charakterizuje takové postoje jako je šovinismus.</s>
        <s id="258">V situaci integrované Evropy je obzvlášť důležité rozlišovat tyto dva naprosto odlišné koncepty, které mnoho lidí zaměňuje.</s>
      </P>
    </SPEAKER>
    <SPEAKER ID="072" NAME="Mairead McGuinness" AFFILIATION="PPE-DE">
      <P id="80">
        <s id="259">Pane předsedo, řešení obav o dodávky energie je jedním z největších a nejzávažnějších věcí, kterým čelí Evropská unie, v této podobě také spojena se změnami klimatu.</s>
        <s id="260">Zabezpečení dodávek a vzrůstající ceny, které stouply za posledních pět let o 100%, jsou hlavními obavami.</s>
      </P>
      <P id="81">
        <s id="261">Tedy pro Irsko jsou tyto výzvy obzvlášť velké.</s>
        <s id="262">Čelíme vzrůstající poptávce energie a stále ještě velké závislosti na fosilních palivech.</s>
        <s id="263">Jsme závislí z 90%.</s>
        <s id="264">Musíme výrazně investovat do naší infrastruktury, pracovat v zájmu liberalizace trhu a snížit emise oxidu uhličitého.</s>
      </P>
      <P id="82">
        <s id="265">Parlament stojí před akčním plánem na zavedení energetické politiky v Evropě.</s>
        <s id="266">Uvnitř Irska zavádíme celoirský energetický trh, který spojí energetické trhy severu a jihu.</s>
        <s id="267">Rozměry trhu jsou ale příliš malé.</s>
        <s id="268">K dosažení harmonického energetického trhu je pro Irsko důležité propojení se zbytkem Evropské unie - ale to bude stát peníze, a já bych důrazně žádal irskou vládu, aby zvážila možnost použití fondu soudružnosti a financovala takovou investici, protože je nezbytná k udržení ekonomického růstu Irska.</s>
      </P>
    </SPEAKER>
    <SPEAKER ID="073" NAME="Předseda">
      <P id="83">
        <s id="269">Tímto je tento bod uzavřen.</s>
      </P>
    </SPEAKER>
  </CHAPTER>
</document>
