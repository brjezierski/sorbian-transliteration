<?xml version="1.0" encoding="utf-8"?>
<document>
  <CHAPTER ID="016">
    <P id="1">
      <s id="1">Doba vyhrazená pro otázky (otázky na Radu)</s>
    </P>
    <SPEAKER ID="249" NAME="Předsedající">
      <P id="2">
        <s id="2">Dalším bodem je doba vyhrazená pro otázky (B7-0203/2009).</s>
      </P>
      <P id="3">
        <s id="3">Následující otázky jsou adresovány Radě.</s>
      </P>
      <P id="4"></P>
      <P id="5">
        <s id="4">Předmět: Dobré životní podmínky zvířat</s>
      </P>
      <P id="6">
        <s id="5">Vzhledem k tomu, že jednou z priorit švédského předsednictví jsou dobré životní podmínky zvířat a že země jako Irsko již zavedly úspěšné systémy pro zachování dobrých životních podmínek zvířat v souvislosti s přepravou živých zvířat včetně systému pro dobré životní podmínky krav bez tržní produkce mléka, které zajišťují, aby naše telata určená k vývozu byla silnější a lépe připravená na cestu, plánuje švédské předsednictví v nových právních předpisech nějakým způsobem zohlednit takovéto systémy pro přepravu živých zvířat s cílem zajistit rovnováhu mezi udržitelným vývozem živých zvířat a zachováním dobrých životních podmínek zvířat?</s>
        <s id="6">Dále vzhledem k tomu, že je Irsko jako ostrovní stát na vývozu telat silně závislé, předkládá švédské předsednictví nějaké návrhy, které tento pro Irsko životně důležitý obchod omezovaly?</s>
      </P>
    </SPEAKER>
    <SPEAKER ID="251" NAME="Cecilia Malmström" LANGUAGE="SV">
      <P id="7">
        <s id="7">Vážená paní předsedající, je mi ctí, že mohu odpovědět na otázku paní Harkinové.</s>
        <s id="8">Rada sdílí obavy paní poslankyně ohledně dobrých životních podmínek zvířat.</s>
        <s id="9">Komise pravidelně předkládá návrhy legislativních aktů, jejichž výsledkem je velké množství nových právních předpisů Společenství v této oblasti.</s>
        <s id="10">Švédské předsednictví si klade za cíl pokračovat v debatě o dobrých životních podmínkách zvířat a chovu zvířat.</s>
        <s id="11">Jedná se o prioritní témata našeho předsednictví v oblasti zemědělství a odborná konference o dobrých životních podmínkách zvířat se bude konat ve švédském městě Uppsala ve dnech 8. -9. října.</s>
      </P>
      <P id="8">
        <s id="12">Konference se bude opírat o výsledky výzkumného projektu Welfare Quality (Projekt o kvalitě dobrých životních podmínek zvířat), který je financován Evropskou unií.</s>
        <s id="13">V rámci tohoto projektu, který běží od roku 2004, byl vypracován vědecký systém pro posuzování kvality podmínek chovu hospodářských zvířat v zemědělství.</s>
        <s id="14">Projekt také hledá cesty, jakým způsobem předávat získané informace zpět zemědělcům, spotřebitelům a jiným zainteresovaným subjektům.</s>
        <s id="15">Zúčastnilo se ho více než 40 institucí a univerzit ze zemí Evropské unie a Latinské Ameriky.</s>
        <s id="16">Dalším tématem, které bude na konferenci projednáváno, je způsob, jakým lze zlepšit životní podmínky zvířat v celosvětovém měřítku.</s>
        <s id="17">Vystoupí zde mluvčí mezinárodních organizací, jako je WTO a FAO, celosvětových firem a mezinárodního masného průmyslu, stejně jako zástupci USA a Namibie.</s>
      </P>
      <P id="9">
        <s id="18">Výsledky konference mohou mít význam pro plánované závěry Rady k očekávanému sdělení Komise ohledně označování dobrých životních podmínek zvířat.</s>
        <s id="19">Co se týče zákonodárné iniciativy, jsem si jista, že paní poslankyni je známo, že návrhy legislativních aktů může předkládat jen Komise.</s>
        <s id="20">Švédské předsednictví v současné době pracuje na návrhu směrnice Evropské komise o ochraně zvířat používaných pro vědecké účely.</s>
        <s id="21">V této fázi Komise nepředložila žádné další legislativní návrhy týkající se dobrých životních podmínek zvířat, které budou projednávány během švédského předsednictví.</s>
      </P>
    </SPEAKER>
    <SPEAKER ID="252" NAME="Marian Harkin" AFFILIATION="ALDE">
      <P id="10">
        <s id="22">Jsem potěšena vaším prohlášením, že hodláte v diskuzi pokračovat a uspořádat na toto téma v Uppsale konferenci .</s>
        <s id="23">Pravdou je, že současné právní předpisy jsou v platnosti pouze asi dva roky.</s>
        <s id="24">Vím, že v Irsku jsme do tohoto hodně investovali.</s>
        <s id="25">Zajistili jsme školení pro osoby, které se zvířaty manipulují.</s>
        <s id="26">Vylepšili jsme přepravní systém a výsledkem je, že náš obchod funguje velmi dobře, ale pokud přestaneme, ztratí domácí trh svou konkurenceschopnost, atd.</s>
        <s id="27">Ptám se, zda je důležité měnit právě zavedené právní předpisy, které jsou v účinnosti teprve dva roky.</s>
        <s id="28">Další otázkou je, jaké přesvědčivé vědecké údaje poukazují na tuto potřebu.</s>
      </P>
    </SPEAKER>
    <SPEAKER ID="253" NAME="Cecilia Malmström">
      <P id="11">
        <s id="29">úřadující předsedkyně Rady. - Nuže, jak jste uvedla, je důležité to řádně vyhodnotit a vidíme, co se v této věci koná a jaké jsou výsledky.</s>
      </P>
      <P id="12">
        <s id="30">Shromažďujeme vědecké důkazy.</s>
        <s id="31">Na konferenci do Uppsaly jsme pozvali experty a vědce, aby jednáním poskytli odborné zázemí.</s>
        <s id="32">Jak jsem uvedla, doufáme, že mohou být základem pro odpověď Rady na sdělení Komise.</s>
        <s id="33">To je vše, co mohu v tuto chvíli říci.</s>
      </P>
      <P id="13">
        <s id="34">Velmi však také vítáme stanoviska Evropského parlamentu.</s>
        <s id="35">Doufáme, že by to mohlo být dobrým začátkem pro diskuzi a získání maximálního možného množství informací.</s>
      </P>
    </SPEAKER>
    <SPEAKER ID="254" NAME="Mairead McGuinness" AFFILIATION="PPE">
      <P id="14">
        <s id="36">Jeden bod: Doufám, že věda ve vztahu k přepravě zvířat převažuje nad emocemi.</s>
      </P>
      <P id="15">
        <s id="37">Chtěla bych vás požádat o řešení otázky přepravy koní, která, jak se domnívám, nebyla ještě dostatečně řešena a myslím si, že v současnosti vzbuzuje velké obavy.</s>
      </P>
      <P id="16">
        <s id="38">Navrhla bych, aby se zájem o dobré podmínky zvířat na farmách zvýšil kvůli katastrofálním cenám, které jsou placeny zemědělcům za jejich produkci v řadě našich členských států.</s>
        <s id="39">Snaží se ze všech sil o udržení dobrých životních podmínek navzdory velmi nízkým cenám komodit, kvůli kterým nemají farmy žádné příjmy.</s>
        <s id="40">Proto si myslím, že je třeba vnímat tuto záležitost citlivě.</s>
      </P>
    </SPEAKER>
    <SPEAKER ID="255" NAME="Seán Kelly" AFFILIATION="PPE">
      <P id="17">
        <s id="41">V Irsku je toto téma velmi kontroverzní a patří k oblíbeným argumentům odpůrců Lisabonské smlouvy.</s>
        <s id="42">S ohledem na to a s ohledem na skutečnost, že Irsko je ostrovní stát a bez vývozu hospodářských zvířat vznikne na trhu kartel, zejména o cenách hovězího dobytka a ovcí, můžete nám dát naději, že tato věc bude řešena nebo že v ní budou učiněny ústupky před hlasováním o Lisabonské smlouvě dne 2. října?</s>
      </P>
    </SPEAKER>
    <SPEAKER ID="256" NAME="Cecilia Malmström">
      <P id="18">
        <s id="43">úřadující předsedkyně Rady. - Rozumím obavám členů Parlamentu a občanů.</s>
        <s id="44">Bohužel nemohu slíbit, že tato záležitost bude řešena před referendem.</s>
      </P>
      <P id="19">
        <s id="45">V současné době očekáváme návrh Komise.</s>
        <s id="46">Byl odložen z důvodů, které mi nejsou známé.</s>
        <s id="47">Jakmile přijde, pustíme se do něj a začneme o něm diskutovat.</s>
        <s id="48">Více vám nemohu říci, protože čekáme na návrh Komise.</s>
        <s id="49">Doufám, že nebudeme celou záležitost dramatizovat, ale že se na ni podíváme a zhodnotíme ji vědecky a jasně.</s>
      </P>
      <P id="20"></P>
      <P id="21">
        <s id="50">Předmět: Obchodování s dětmi v EU</s>
      </P>
      <P id="22">
        <s id="51">Ve zprávě, kterou v červenci zveřejnila Agentura pro základní práva, se zdůrazňuje závažnost problému obchodování s dětmi v EU.</s>
        <s id="52">Mnoho dětí v EU je předmětem obchodu za účelem sexuálního zneužívání, nucených prací, adopce a odnětí orgánů.</s>
      </P>
      <P id="23">
        <s id="53">Vítám skutečnost, že švédské předsednictví zahrnulo do svého programu řešení problému obchodování s lidmi jako prioritu, chtěl bych však vědět, zda uvažuje o návrzích týkajících se výslovně obchodování s dětmi, jak doporučuje Agentura pro základní práva?</s>
      </P>
    </SPEAKER>
    <SPEAKER ID="258" NAME="Cecilia Malmström" LANGUAGE="SV">
      <P id="24">
        <s id="54">Paní předsedající, švédské předsednictví sdílí obavy pana poslance ohledně obchodování s dětmi za účelem sexuálního zneužívání nebo za jinými účely.</s>
        <s id="55">Tato forma novodobého otroctví je jednou z nejvýnosnějších forem mezinárodního organizovaného zločinu.</s>
        <s id="56">Je samozřejmě opovrženíhodná a představuje vážný problém jak v rámci EU, tak i v ostatních částech světa.</s>
        <s id="57">Obchodování s lidmi je již delší dobu důležitým bodem na pořadu jednání EU a samozřejmě je nezbytné i nadále pokračovat v provádění řady opatření zaměřených na boj proti otřesnému porušování nejzákladnějších lidských práv.</s>
      </P>
      <P id="25">
        <s id="58">Evropa musí zdvojnásobit své úsilí, pokud jde o preventivní opatření, boj proti organizovanému zločinu a ochranu obětí trestných činů.</s>
        <s id="59">Závazek Evropské unie bojovat proti obchodování s lidmi je zřejmý z přijetí a zavedení jak právních předpisů, tak nezávazných nástrojů týkajících se této záležitosti.</s>
        <s id="60">Nejprve byla přijata společná akce o boji proti obchodování s lidmi v roce 1997.</s>
        <s id="61">Nejdůležitějším právním předpisem je rámcové rozhodnutí o potírání obchodování s lidmi z roku 2002.</s>
      </P>
      <P id="26">
        <s id="62">V březnu 2009 Komise předložila návrh nového rámcového rozhodnutí o prevenci obchodování s lidmi, boji proti němu a ochraně obětí těchto činností.</s>
        <s id="63">Předpokládá se, že nahradí rámcové rozhodnutí z roku 2002.</s>
        <s id="64">Jedním z cílů návrhu je zabezpečit zvláštní zacházení se zranitelnými oběťmi - dětmi - v trestním řízení s ohledem na zabránění tzv. druhotnému poškození.</s>
      </P>
      <P id="27">
        <s id="65">Tento návrh je spojen s dalším návrhem, který je více zaměřen na specifické potřeby dětí, tj. návrh rámcového rozhodnutí o boji proti pohlavnímu zneužívání, pohlavnímu vykořisťování dětí a proti dětské pornografii, kterým se zrušuje rámcové rozhodnutí 2004/68/SVV a který Komise předložila ve stejnou dobu.</s>
        <s id="66">Cílem je vytvoření jednotnějšího právního rámce, dosažení vyšší efektivity a zpřísnění trestů pro pachatele.</s>
      </P>
      <P id="28">
        <s id="67">Tyto dva návrhy jsou momentálně předmětem diskuzí v Radě.</s>
        <s id="68">Jsou založeny na významném mezinárodním konsensu, a to zejména na Palermském protokolu OSN a opatřeních v boji proti obchodování s lidmi obsažených v Evropské úmluvě o lidských právech, jakož i na Úmluvě Rady Evropy o ochraně dětí před sexuálním vykořisťováním a zneužíváním.</s>
      </P>
      <P id="29">
        <s id="69">V souvislosti s ministerskou konferencí, která se koná v Bruselu ve dnech 19. -20. října a která se bude soustředit na překlenovací opatření EU proti obchodování s lidmi, bude představena a podrobně projednána zpráva vydaná Agenturou pro základní lidská práva a její závěry budou předloženy Radě.</s>
        <s id="70">Švédské předsednictví také hodlá zařadit problematiku obchodování s lidmi a pohlavního zneužívání dětí mezi priority Stockholmského programu, který máme v úmyslu přijmout na summitu v prosinci.</s>
      </P>
    </SPEAKER>
    <SPEAKER ID="259" NAME="Anna Hedh" LANGUAGE="SV">
      <P id="30">
        <s id="71">Velmi vám děkuji, paní ministryně.</s>
        <s id="72">Vím, že tato otázka je nesmírně důležitá.</s>
        <s id="73">Ve Švédsku se o tuto otázku v posledních letech zasazujeme, stejně jako Evropská unie.</s>
        <s id="74">Chtěla bych jen upozornit, že pokládám za velkou škodu, že se členové Evropského parlamentu nebudou moci zúčastnit konference ve dnech 19. -20. října, protože budeme zde ve Štrasburku a nemůžeme být ve stejný čas na této významné konferenci v Bruselu.</s>
        <s id="75">Je to škoda, ale taková je situace.</s>
      </P>
      <P id="31">
        <s id="76">Je mi také známo, že švédské předsednictví oznámilo, že hodlá předložit otázky týkající se vykořisťování dětí v souvislosti s přepravou osob a cestovním ruchem.</s>
        <s id="77">Podle původního záměru měly být vzneseny na setkání stálé mezivládní skupiny L'Europe de l'Enfance na konferenci dne 20. listopadu, ale nyní jsem se doslechla, že předsednictví toto téma nevznese.</s>
        <s id="78">Proč tomu tak je?</s>
        <s id="79">Bude tato otázka vznesena při jiné příležitosti?</s>
      </P>
    </SPEAKER>
    <SPEAKER ID="260" NAME="Cecilia Malmström" LANGUAGE="SV">
      <P id="32">
        <s id="80">Paní předsedající, děkuji paní Hedhové.</s>
        <s id="81">Vím, že paní Hedhová se v těchto otázkách velmi angažuje.</s>
      </P>
      <P id="33">
        <s id="82">Je velmi nešťastné, že konference v Bruselu koliduje se zasedáním.</s>
        <s id="83">Důvodem bylo, aby se zasedání shodovalo s Evropským dnem boje proti obchodování s lidmi, který se koná v ten samý čas.</s>
        <s id="84">To je důvod, proč se shodují.</s>
        <s id="85">Je to vskutku nešťastné.</s>
      </P>
      <P id="34">
        <s id="86">Pokud jde o druhou otázku paní poslankyně týkající se důvodů, proč bylo od záměru upuštěno: není mi to známo.</s>
        <s id="87">Musím si to prověřit a dám vám vědět, případně sdělím odpověď paní Hedhové.</s>
      </P>
    </SPEAKER>
    <SPEAKER ID="261" NAME="Elizabeth Lynne" AFFILIATION="ALDE">
      <P id="35">
        <s id="88">Velice vám děkuji za odpověď.</s>
        <s id="89">Je mi rovněž líto, že se konference koná v době, kdy budeme ve Štrasburku.</s>
        <s id="90">Nicméně můžete zajistit, že Úmluva Rady Evropy proti obchodování s lidmi bude na pořadu jednání zdůrazněna?</s>
        <s id="91">Neboť řada členských států ji doposud nepodepsala a některé členské státy - samozřejmě včetně Švédska - ji doposud neratifikovaly.</s>
        <s id="92">Proto si myslím, že je velmi důležité zajistit, že toto téma bude na konferenci jedním z hlavních, aby se boj proti obchodování s lidmi mohl stát skutečností.</s>
        <s id="93">Máme k tomu dostatečné finanční prostředky.</s>
        <s id="94">Opravdu podle toho musíme jednat.</s>
      </P>
    </SPEAKER>
    <SPEAKER ID="262" NAME="Cecilia Malmström">
      <P id="36">
        <s id="95">úřadující předsedkyně Rady. - Ano, paní Lynneová, upozorním na to pořadatele.</s>
      </P>
      <P id="37"></P>
      <P id="38">
        <s id="96">Předmět: Sdělení pro zasedání FAO na vysoké úrovni</s>
      </P>
      <P id="39">
        <s id="97">Jaké sdělení předloží Rada jménem EU na nadcházejícím zasedání konference Organizace spojených národů pro výživu a zemědělství (FAO)?</s>
      </P>
    </SPEAKER>
    <SPEAKER ID="264" NAME="Cecilia Malmström">
      <P id="40">
        <s id="98">úřadující předsedkyně Rady. - (SV) Paní předsedající, dotýkáme se mnoha různých otázek.</s>
      </P>
      <P id="41">
        <s id="99">Konference organizace OSN FAO bude zahájena dne 18. listopadu.</s>
        <s id="100">Jedním z nejdůležitějších bodů na pořadu jednání je reforma FAO.</s>
        <s id="101">Reformní proces je založen na akčním plánu, který byl schválen všemi členy FAO v roce 2008.</s>
        <s id="102">Tento akční plán zahrnuje mnoho různých typů reforem.</s>
        <s id="103">Kromě jiného budou činnosti FAO v budoucnu určovány systémem řízení založeným na výsledcích, který bude podporovat větší účinnost při rozdělování a využívání vzácných zdrojů.</s>
        <s id="104">Očekáváme, že reformní proces bude mít dlouhodobé účinky na působení FAO ve věcech týkajících se personálního obsazení a místních poboček.</s>
        <s id="105">Konference se bude rovněž zabývat otázkami týkající se změn Charty FAO a reforem Výboru pro světovou potravinovou bezpečnost.</s>
      </P>
      <P id="42">
        <s id="106">Tato reforma je důležitá, protože je spojena s vytvořením globálního partnerství pro zemědělství, potravinovou bezpečnost a zásobování.</s>
        <s id="107">Aby bylo možné diskutovat o těchto otázkách na politické úrovni, uspořádá FAO světový summit o zajišťování potravin ve dnech 16. -18. listopadu v Římě.</s>
        <s id="108">Předsednictví tam bude zastoupeno a předloží prohlášení, které je částečně založeno na závěrech Rady o zajišťování potravin a které bude přijato na konferenci FAO.</s>
      </P>
      <P id="43">
        <s id="109">Rada ve svých závěrech týkajících se FAO ze dne 11. listopadu 2008 potvrdila, že současná potravinová krize vyžaduje jednotnou a koordinovanou reakci globálního společenství, která bude podporována občanskou společností a soukromým sektorem.</s>
        <s id="110">Za tímto účelem by měla Evropská unie v souladu s akčním plánem EU pro cíle tisíciletí podporovat globální partnerství pro zemědělství a potraviny.</s>
        <s id="111">Toto bylo přijato Evropskou radou v červnu 2008.</s>
      </P>
      <P id="44">
        <s id="112">Rada ve svých závěrech dále uvítala pokračující reformy FAO, které jsou realizovány konstruktivním způsobem ve všech členských státech organizace v rámci výboru konference.</s>
        <s id="113">V tomto ohledu se předsednictví domnívá, že summit by měl mít jasný politický cíl a zahájit nový systém řízení světového zajišťování potravin, ve kterém by obnovený a silnější Výbor pro celosvětové zajišťování potravin zaujímal vedoucí úlohu.</s>
      </P>
      <P id="45">
        <s id="114">Předsednictví se domnívá, že je nezbytné, aby byl na summitu ustaven výhledový a pragmatický systém, který bude schopný se vypořádat se současnou potravinovou krizí a rostoucím úsilím o dosažení prvního rozvojového cíle tisíciletí - odstranit extrémní chudobu a hlad.</s>
        <s id="115">Reforma Výboru pro celosvětové zajišťování potravin a široká podpora globálního partnerství budou mít zásadní význam při jeho uskutečňování.</s>
      </P>
      <P id="46">
        <s id="116">Předsednictví se domnívá, že summit by měl mít jasný politický cíl - zahájit nový systém řízení světového zajišťování potravin, ve kterém by obnovený a silnější Výbor pro celosvětové zajišťování potravin zaujímal vedoucí úlohu.</s>
        <s id="117">Na operativní úrovni bude třeba ustavit výhledový a výkonný systém, který bude schopný reagovat na výzvy současné potravinové krize a zvýšit úsilí o dosažení rozvojových cílů tisíciletí.</s>
      </P>
    </SPEAKER>
    <SPEAKER ID="265" NAME="Mairead McGuinness" AFFILIATION="PPE">
      <P id="47">
        <s id="118">Děkuji vám za podrobnou odpověď.</s>
        <s id="119">Jen by mě zajímalo, jaký je postoj švédského předsednictví k úloze společné zemědělské politiky při podpoře myšlenky a požadavku globální potravinové bezpečnosti.</s>
        <s id="120">Jakou si myslíte, že může hrát naše politika roli?</s>
        <s id="121">Domníváte se, že vzhledem k obavám o globální zajišťování potravin je důležité mít v Evropě společnou politiku?</s>
      </P>
    </SPEAKER>
    <SPEAKER ID="266" NAME="Cecilia Malmström">
      <P id="48">
        <s id="122">úřadující předsedkyně Rady. - Zatím jsme o této záležitosti v souvislosti s touto zvláštní konferencí v Radě nediskutovali, ale je zřejmé, že společná zemědělská politika může hrát svou roli a může také, pokud ji budeme projednávat v budoucnu, hrát stále významnější roli při podpoře chudších zemí k začlenění do společného trhu i tam, kde můžeme pomoci zmírnit a odstranit současnou akutní krizi.</s>
      </P>
      <P id="49">
        <s id="123">To jsme udělali.</s>
        <s id="124">Nyní situace ve světě vypadá o něco lépe.</s>
        <s id="125">Pozitivní zprávy přicházejí téměř ze všech různých trhů.</s>
        <s id="126">To je výborné a já bych vyčkala s posouzením toho, jak můžeme řešit tyto konflikty v budoucnu a jak můžeme využít mírně reformovanou společnou zemědělskou politiku s cílem pomoci chudým zemím a zabránit podobné situaci.</s>
      </P>
    </SPEAKER>
    <SPEAKER ID="267" NAME="Marian Harkin" AFFILIATION="ALDE">
      <P id="50">
        <s id="127">Hovoříme zde o globálním zajišťování potravin, chtěla bych však jen krátce zmínit zajišťování potravin v EU.</s>
        <s id="128">Podle mého názoru závisí zajišťování potravin v EU na produkci potravin v EU.</s>
        <s id="129">Právě dnes se skupina ALDE AGRI setkala s komisařkou Fischer Boelovou a diskutovali jsme právě o tomto tématu a, jak již bylo zmíněno, o budoucnosti SZP zejména po roce 2013 a o skutečnosti, že rozpočet může být snížen, atd.</s>
        <s id="130">Z toho plynou vážné důsledky pro produkci potravin v EU.</s>
      </P>
      <P id="51">
        <s id="131">Vím, že to je pouze součástí širší diskuze, kterou zde dnes večer vedeme, ale přesto je to nesmírně důležité pro ty, kteří jsou zapojeni do zemědělství.</s>
        <s id="132">Již jste odpověděla, ale pokud vás v souvislosti se švédských předsednictvím napadají další myšlenky, ocenila bych je.</s>
      </P>
    </SPEAKER>
    <SPEAKER ID="268" NAME="Cecilia Malmström">
      <P id="52">
        <s id="133">úřadující předsedkyně Rady. - Toto je složitá a důležitá diskuze.</s>
        <s id="134">Dotýká se samotné konference, ale je to samozřejmě i něco, co jde mnohem dále.</s>
        <s id="135">Nemáme v úmyslu doopravdy začít tato jednání; čekáme, až obdržíme od Komise podstatnou součást, sdělení o budoucím rozpočtu; bylo přislíbeno - jak již bylo dohodnuto Radou v roce 2004 - že příjmy a výdaje rozpočtu budou důkladně revidovány, samozřejmě včetně SZP, která představuje velký podíl rozpočtu.</s>
        <s id="136">Toto sdělení bylo odloženo - v současné době se mluví o tom, že bude vydáno do konce roku.</s>
        <s id="137">Pokud tomu tak bude, hodlá ho švédské předsednictví projednat jako první mezi ostatními členskými státy, ale skutečně začít pracovat na těchto otázkách bude úkolem španělského předsednictví.</s>
        <s id="138">Takže vám v tuto chvíli nemohu dát žádné další informace.</s>
      </P>
      <P id="53"></P>
      <P id="54">
        <s id="139">Předmět: Pakt o stabilitě a rozvoji</s>
      </P>
      <P id="55">
        <s id="140">V červnu Evropská rada potvrdila svůj závazek udržovat zdravé veřejné finance a dodržovat Pakt o stabilitě a rozvoji.</s>
        <s id="141">Přesto se očekává, že se do konce roku postup při nadměrném schodku bude vztahovat na celkem 20 členských států.</s>
        <s id="142">Jaké iniciativy plánuje předsednictví, aby dosáhlo cíle správného a odpovědného provádění paktu stability a ve kterých oblastech se podle něj správné provádění doposud ukázalo jako obtížné?</s>
        <s id="143">Považuje v souvislosti s krizí za nutné provést další revizi tohoto paktu, nebo je reforma přijatá v roce 2005 dostatečnou na to, aby se pakt za současných podmínek dodržoval a aby byl účinný?</s>
        <s id="144">Jakou výstupní strategii a strategii snížení veřejných schodků předsednictví upřednostňuje a jaký je harmonogram pro její realizaci?</s>
        <s id="145">Domnívá se předsednictví, že rok 2010 by se měl stát rokem finanční konsolidace a disciplíny, nebo by si měly veřejné finance zachovat určitý stupeň flexibility, zvláště vzhledem k prognózám věštícím rostoucí nezaměstnanost?</s>
      </P>
    </SPEAKER>
    <SPEAKER ID="270" NAME="Cecilia Malmström" LANGUAGE="SV">
      <P id="56">
        <s id="146">O tomto tématu už se dnes hovořilo.</s>
        <s id="147">Během současné krize podnikly veřejné orgány mimořádná opatření jak v monetární politice, tak v rozpočtové podpoře.</s>
        <s id="148">Toto úsilí bylo nezbytné a přiměřené a významně přispělo k tomu, že se podařilo zabránit ještě vážnější krizi, stabilizovat hospodářství a předejít drastické ekonomické recesi.</s>
        <s id="149">Stabilizace ekonomické a finanční situace však neznamená, že recese skončila.</s>
        <s id="150">Musíme být velmi opatrní a zajistit, aby naše politika do budoucna spojila nutnou podporu ozdravení - o němž doufáme, že se dostaví, - se zodpovědným přístupem k udržitelným veřejným financím ve středně a dlouhodobém výhledu.</s>
      </P>
      <P id="57">
        <s id="151">Právě z hlediska potřeby udržet rovnováhu mezi těmito dvěma cíli je flexibilita přijatá v revizi paktu z roku 2005 tak důležitá.</s>
        <s id="152">V ekonomicky složitých časech musí orgány podniknout potřebné kroky k povzbuzení hospodářské aktivity.</s>
        <s id="153">Jakmile však ozdravný proces nabere rychlost a začne být soběstačný, musíme zajistit udržitelnost našich veřejných financí a přijít s důvěryhodnými plány na rozpočtovou konsolidaci.</s>
      </P>
      <P id="58">
        <s id="154">Protože situace v různých členských státech se výrazně liší, harmonogramy - rozvrhy - pro ukončení stimulů ve finanční politice a opatření v politice monetární budou také různé.</s>
        <s id="155">Projeví se to v řadě postupů při schodku, které budou na jednotlivé členské státy zaměřeny.</s>
        <s id="156">Je však zapotřebí koordinace a podnikané kroky musí být v souladu s celkovým rámcem Paktu o stabilitě a rozvoji.</s>
        <s id="157">Předsednictví proto plánuje prodiskutovat v Radě ve složení pro hospodářské a finanční věci vhodné výstupní strategie a jejich koordinaci.</s>
      </P>
      <P id="59">
        <s id="158">Očekávám, že tyto diskuse povedou k jasné shodě na tom, že v pravý čas dojde v každém členském státě k ambiciózní konsolidaci, aby byla zajištěna dlouhodobá udržitelnost.</s>
      </P>
    </SPEAKER>
    <SPEAKER ID="271" NAME="Marietta Giannakou" LANGUAGE="EL">
      <P id="60">
        <s id="159">Děkuji vám, paní ministryně, za velmi jasnou odpověď.</s>
        <s id="160">Věřím, že se zvláště zaměříte na to, zda bychom měli trvat na roku 2010 jako roku, v němž je třeba zlepšit stav veřejných financí, nebo by měly být nějakým způsobem poskytnuty prodloužené lhůty nebo odklady, protože se jedná o něco, čeho Unie ve svých politikách doposud nevyužila.</s>
      </P>
    </SPEAKER>
    <SPEAKER ID="272" NAME="Cecilia Malmström" LANGUAGE="SV">
      <P id="61">
        <s id="161">Odpovědět na tuto otázku je velmi obtížné.</s>
        <s id="162">Na summitu G20 příští týden začneme s prvními diskusemi o výstupních strategiích.</s>
        <s id="163">Je nicméně jasné, že se situace v různých členských státech značně liší, a že tedy budou drobné rozdíly i harmonogramech.</s>
        <s id="164">Doufám, že tento proces budeme moci zahájit co nejdříve, závisí to však také na tom, jak se vyvine ekonomická situace.</s>
        <s id="165">Vidíme světlo na konci tunelu, domníváme se, že to nejhorší je za námi, a proto se musíme více zabývat myšlenkou výstupní strategie.</s>
        <s id="166">Pokud k ní postupně nepřikročíme, rostoucí nezaměstnanost, škrty ve veřejných výdajích a hrozba inflace nejvíce dopadnou na nejzranitelnější členy našich společností.</s>
        <s id="167">Říci, kdy na to v různých členských státech uzraje čas, by však bylo poněkud předčasné.</s>
      </P>
      <P id="62"></P>
      <P id="63">
        <s id="168">Předmět: Opatření EU na boj s nezaměstnaností</s>
      </P>
      <P id="64">
        <s id="169">Nedávný průzkum Eurobarometru ukázal, že zatímco 72 % občanů EU se domnívá, že Evropská unie "hraje při vytváření nových pracovních příležitostí a boji s nezaměstnaností pozitivní roli", pouze o něco více něž třetina respondentů někdy slyšela o nástrojích EU pro boj s nezaměstnaností, jako jsou např.</s>
        <s id="170">Evropský sociální fond a Evropský fond pro přizpůsobení se globalizaci.</s>
        <s id="171">Pracuje se dostatečně na zvyšování povědomí o těchto klíčových nástrojích?</s>
      </P>
    </SPEAKER>
    <SPEAKER ID="274" NAME="Cecilia Malmström" LANGUAGE="SV">
      <P id="65">
        <s id="172">Paní předsedající, nejnovější výsledky Eurobarometru, pokud jde o povědomí o důležitých nástrojích EU pro boj s nezaměstnaností, jako jsou např.</s>
        <s id="173">Evropský sociální fond a Evropský fond pro přizpůsobení se globalizaci, dělají podobně jako panu poslanci starosti i Radě.</s>
        <s id="174">Z hlediska demokracie i legitimity je důležité, abychom naše občany informovali o tom, co EU dělá.</s>
      </P>
      <P id="66">
        <s id="175">Rada Evropskému sociálnímu fondu a Evropskému fondu pro přizpůsobení se globalizaci přikládá velký význam, a chceme, aby tyto fondy byly efektivně využívány k boji s nezaměstnaností.</s>
        <s id="176">Jedná se o dva důležité nástroje pro boj se současnou recesí a ke zvýšení zaměstnanosti v tom smyslu, že tyto fondy zavádějí strategie integrované flexikurity a zajišťují zlepšování kvalifikace a její lepší přizpůsobení existujícím potřebám.</s>
        <s id="177">Toto Rada vyjádřila v prosinci roku 2008, kdy podpořila rychlé zavedení doplňkových opatření na podporu zaměstnanosti v rámci Evropského sociálního fondu.</s>
        <s id="178">Rada také oznámila, že zlepší postupy Evropského fondu na přizpůsobení se globalizaci.</s>
        <s id="179">Původní nařízení bylo proto revidováno tak, aby Fond mohl jednat efektivněji při podpoře pracovníků, kteří přišli o zaměstnaní nejen v důsledku globalizace, ale také dočasně v důsledku finančního a ekonomického zpomalení.</s>
        <s id="180">Je však třeba poukázat na to, že provádění opatření v rámci těchto fondů, včetně přiměřené publicity, je věcí členských států a Komise.</s>
        <s id="181">Pokud jde o Evropský sociální fond, musí členské státy poskytnout informace o iniciativách a spolufinancovaných programech, aby byla zdůrazněna role Společenství a podpory poskytované fondy.</s>
        <s id="182">V této souvislosti bych zmínila Evropskou iniciativu pro transparentnost, kterou Komise spustila v roce 2005.</s>
        <s id="183">Jedním z hlavních cílů této iniciativy je zlepšit informovanost široké veřejnosti o prostředcích z EU, které jsou k dispozici, zveřejněním jmen příjemců přímých dotací v rámci politiky soudržnosti EU.</s>
      </P>
      <P id="67">
        <s id="184">Pokud jde o Evropský fond pro přizpůsobení se globalizaci, měly by informace o financovaných opatřeních poskytovat členské státy.</s>
        <s id="185">Zároveň bych vám připomněla, že Evropský fond pro přizpůsobení se globalizaci byl zřízen poměrně nedávno.</s>
        <s id="186">Nedostatečné povědomí tedy může být i důsledkem toho, že fond zatím poskytl podporu v poměrně málo případech.</s>
      </P>
    </SPEAKER>
    <SPEAKER ID="275" NAME="Seán Kelly" AFFILIATION="PPE">
      <P id="68">
        <s id="187">Děkuji vám za velmi podrobnou odpověď.</s>
        <s id="188">Mám ještě jeden dotaz.</s>
        <s id="189">Mám za to, že v Radě existuje silný odpor proti návrhu předfinancovat Evropský sociální fond na 100 % pro nadcházející dva roky.</s>
        <s id="190">Pokud tento odpor přetrvá, může Rada naznačit, jaké alternativy byly předloženy, aby Plán evropské hospodářské obnovyneztratil dech?</s>
      </P>
    </SPEAKER>
    <SPEAKER ID="276" NAME="Cecilia Malmström">
      <P id="69">
        <s id="191">úřadující předsedkyně Rady. - Ano, opravdu jsme toto několikrát v Radě probírali.</s>
        <s id="192">Existuje v podstatě jednotný názor, že pro zajištění kvality projektu by měl být také přítomen prvek vnitrostátního financování.</s>
        <s id="193">Návrh na jeho odstranění proto nemá podporu Rady.</s>
      </P>
      <P id="70">
        <s id="194">Uvědomujeme si však, jaká je situace, i problémy.</s>
        <s id="195">Požádali jsme Komisi, aby přišla s alternativním návrhem.</s>
        <s id="196">Zrovna před dvěma dny jsem nadnesla toto téma Komisaři Sameckému, který za tuto oblast odpovídá.</s>
        <s id="197">Na těchto návrzích se pracuje, a jakmile to bude možné, budou předloženy.</s>
      </P>
    </SPEAKER>
    <SPEAKER ID="277" NAME="Silvia-Adriana Ţicău" AFFILIATION="S&amp;amp;D">
      <P id="71">
        <s id="198">(RO) Mrzí mě, že Rada neposkytne nezbytnou podporu v podobě 100% financování v době, kdy hovoříme o roli Evropského sociálního fondu při snižování nezaměstnanosti, zvláště za současné krize.</s>
        <s id="199">Ráda bych také zmínila, že jsme v současné hospodářské krizi svědky rostoucí nezaměstnanosti, zvláště v ocelářství a loďařství, vedle klasického propouštění se uplatňuje i částečná nezaměstnanost.</s>
        <s id="200">Majíc na paměti potřebu investic a zajištění hospodářské konkurenceschopnosti Evropské unie také do budoucna, chtěla bych vám položit následující otázku: Jaká opatření pro usnadnění přístupu ke zdrojům z Evropského sociálního fondu a Evropského fondu pro přizpůsobení se globalizaci plánujete přijmout k podpoře průmyslových odvětví, jež mají hospodářské potíže?</s>
      </P>
    </SPEAKER>
    <SPEAKER ID="278" NAME="Cecilia Malmström">
      <P id="72">
        <s id="201">úřadující předsedkyně Rady. - Jak jsem řekla, požádali jsme Komisi, aby přišla s alternativními návrhy na využití tohoto sociálního fondu v této konkrétní situaci, kdy se, jak říkáte, mnoho lidí po celé Evropě ocitlo bez práce, a doufáme, že Komise návrh tímto směrem představí bez zbytečných průtahů.</s>
      </P>
      <P id="73">
        <s id="202">Pro boj s nezaměstnaností však děláme také mnoho dalšího; za to samozřejmě odpovídají členské státy, ale i my máme kolektivní odpovědnost usilovat o koordinaci, napomoci dokončení vnitřního trhu, odstranit překážky, zprovoznit od 1. ledna směrnici o službách, odstraňovat byrokracii a prostřednictvím stimulů působit na lidi tak, aby byli zaměstnatelní, a poskytnout jim prostředky k dokončení vzdělání nebo k tomu, aby začali znovu a vydali se novým směrem.</s>
      </P>
      <P id="74">
        <s id="203">Nezaměstnanost se bude řešit také na zvláštním neformálním zasedání Rady ECOFIN v říjnu, kde bude jedním z hlavních témat, a mnoho témat se probírá v souvislosti s diskusí o budoucnosti Lisabonské strategie, která, jak vím, probíhá v Evropském parlamentu, ale také prakticky ve všech složeních Rady.</s>
      </P>
      <P id="75">
        <s id="204">Evropský sociální fond je tedy pouze jedním z nástrojů pro boj s nezaměstnaností.</s>
        <s id="205">Lze jej pravděpodobně zlepšit a rozšířit rozsah jeho použití, a ukázat tak veřejnosti, jak jej lépe využívat.</s>
        <s id="206">Jedná se však toliko o jeden z celé řady nástrojů, jež máme k dispozici a jichž musíme pro boj s nezaměstnaností využít.</s>
      </P>
      <P id="76"></P>
      <P id="77">
        <s id="207">Předmět: Zpráva o Čečensku</s>
      </P>
      <P id="78">
        <s id="208">Jaká opatření Rada učiní, aby po zavraždění mírové aktivistky a bojovnice za lidská práva Natalji Estěmirovové a následném ukončení činnosti nevládní organizace Memorial v Čečensku byla v této zemi i nadále sledována situace v oblasti lidských práv?</s>
        <s id="209">Jak se staví Rada k myšlence otevřít v Grozném nebo v bezprostředním okolí Čečenska kancelář EU, která by se této úlohy ujala, nebo alespoň vyslat do této země dočasnou misi?</s>
      </P>
    </SPEAKER>
    <SPEAKER ID="280" NAME="Cecilia Malmström" LANGUAGE="SV">
      <P id="79">
        <s id="210">Paní předsedající, jakmile se předsednictví dozvědělo o vraždě Natalie Estemirové, okamžitě jsme vydali prohlášení, které tuto vraždu odsoudilo, a vyjádřili jsme nejhlubší soustrast její rodině i kolegům z Hnutí na ochranu lidských práv Memorial.</s>
        <s id="211">Vyzvali jsme také ruské vládní orgány, aby tuto vraždu rychle a důkladně vyšetřily a její pachatele postavili před soud.</s>
      </P>
      <P id="80">
        <s id="212">Mohu ujistit pana Posselta, že Rada bude vývoj v Čečensku sledovat velmi důkladně a pozornost bude věnovat zejména respektování lidských práv a postavení jejich obhájců.</s>
        <s id="213">Rada již několikrát vyzvala ruské vládní orgány, aby učinily vše, co je v jejich moci, aby tyto lidi v Rusku ochránily ve shodě s obecně uznávanou deklarací OSN o obhájcích lidských práv.</s>
        <s id="214">Chtěla bych zdůraznit, že EU je v Čečensku přítomná prostřednictvím programu pomoci přijatého Komisí, diplomatů ambasád Moskvy ve členských státech EU a také prostřednictvím pravidelných návštěv Čečenska.</s>
      </P>
      <P id="81">
        <s id="215">Rada by chtěla zdůraznit důležitost, kterou přikládá otázce pana Posselta, a je znepokojena stavem lidských práv v Čečensku, ale nedomnívá se, že v současnosti vyvstává nějaká zvláštní potřeba zřízení kanceláře nebo vyslání mise, jak pan Posselt navrhoval.</s>
        <s id="216">Evropská unie je v této oblasti přítomna a my budeme i nadále sledovat otázky dodržování lidských práv, právních norem a demokratických principů v Čečensku a zaměříme se na ně, jakmile to bude třeba.</s>
      </P>
    </SPEAKER>
    <SPEAKER ID="281" NAME="Bernd Posselt" AFFILIATION="PPE">
      <P id="82">
        <s id="217">(DE) Děkuji vám, paní Malmströmová.</s>
        <s id="218">Toto je první uspokojivá odpověď, kterou jsem od Rady k tomuto tématu dostal.</s>
        <s id="219">Děkuji.</s>
      </P>
      <P id="83">
        <s id="220">Nicméně, mám krátkou doplňující otázku: má Rada v úmyslu se během švédského předsednictví otázce Čečenska znovu věnovat, vzhledem k tomu, že ruské vedení uveřejnilo sérii prohlášení ohledně změn?</s>
        <s id="221">Je ale třeba na tato prohlášení reagovat a to se zatím nestalo, proto bych chtěl požádat, abyste nás ještě jednou stručně a náležitě o tomto tématu informovala během úvodu jednání o dohodě.</s>
        <s id="222">Máme v úmyslu zítra k tomuto tématu uspořádat naléhavou rozpravu.</s>
      </P>
    </SPEAKER>
    <SPEAKER ID="282" NAME="Cecilia Malmström" LANGUAGE="SV">
      <P id="84">
        <s id="223">Paní předsedající, ano, my stále problematiku lidských práv ve svém dialogu s Ruskem přinášíme a lidská práva budou i na pořadu jednání summitu EU - Rusko, který, jak doufáme, se bude konat na podzim.</s>
      </P>
      <P id="85"></P>
      <P id="86">
        <s id="224">Předmět: Svolení turecké vlády k vyhledávání uhlovodíků ve výlučných ekonomických zónách členských států EU.</s>
      </P>
      <P id="87">
        <s id="225">Turecká vláda se rozhodla dát státnímu podniku Turecká ropná společnost (TPAO) svolení k průzkumu zásob uhlovodíků ve výlučných ekonomických zónách Řecka a Kypru.</s>
        <s id="226">Jedná se o další výraz nepřátelského postoje, který zaujalo Turecko, ve snaze odradit Kypr od pokračování průzkumu své výlučné ekonomické zóny, čímž přimělo Kypr k vetování odblokování energetické kapitoly.</s>
        <s id="227">S ohledem na potenciálně výbušný účinek tohoto rozhodnutí Turecka na jeho vztahy s členskými státy EU se ptáme Rady:</s>
      </P>
      <P id="88">
        <s id="228">Jaká okamžitá opatření přijme s cílem zajistit, aby turecká vláda vzala zpět své rozhodnutí ohledně svolení k vyhledávání zásob uhlovodíků ve výlučných ekonomických zónách členských států EU?</s>
        <s id="229">Jaká opatření přijme s cílem zajistit, aby - pokud jde o Kypr - i Turecko splňovalo dodatečný protokol k ankarské dohodě a uznalo právo Kypru na výlučnou ekonomickou zónu?</s>
        <s id="230">Kdy se očekává, že Turecko přijme Úmluvu o mořském právu, která se stala součástí acquis communautaire?</s>
      </P>
    </SPEAKER>
    <SPEAKER ID="284" NAME="Cecilia Malmström" LANGUAGE="SV">
      <P id="89">
        <s id="231">Paní předsedající, Rada si je vědoma událostí, které pan poslanec předložil.</s>
        <s id="232">Co se týče vztahů Turecka a zemí v příslušném regionu, Turecko - zrovna jako každá jiná země - má povinnost jednat tak, aby podporovala dobré sousedské vztahy a mírové řešení sporů.</s>
        <s id="233">To je podstatou Charty OSN.</s>
      </P>
      <P id="90">
        <s id="234">Je to také důležitý požadavek pro vstup do EU.</s>
        <s id="235">V rámci jednání Turecka s EU a s tím souvisejících závěrů přijatých Radou EU Turecko vyzvala, aby se vyvarovalo všech výhružek, zdrojů konfliktu nebo jednání, které by mělo negativní dopad na dobré sousedské vztahy a na mírové řešení sporů.</s>
        <s id="236">Kromě toho EU při různých příležitostech zdůraznila důležitost pokroku v normalizaci oboustranných vztahů mezi Tureckem a všemi členskými státy EU včetně Kyperské republiky a vyzdvihla svrchované právo všech členských států EU.</s>
      </P>
      <P id="91">
        <s id="237">Co se týče dodatečného protokolu, postoj EU je naprosto jasný.</s>
        <s id="238">Turecko má povinnost jej uplatňovat v plném rozsahu a s vyloučením diskriminace.</s>
        <s id="239">Všechny tato záležitosti EU systematicky uvádí, naposledy na schůzce ministrů trojky EU a Turecka, která se konala v červenci ve Stockholmu, a na Radě přidružení, která se konala v květnu.</s>
        <s id="240">Mohu poslance ujistit, že Rada těmto tématům přikládá velkou důležitost a že nadále bude vývoj velmi pozorně sledovat.</s>
      </P>
    </SPEAKER>
    <SPEAKER ID="285" NAME="Nikolaos Chountis" AFFILIATION="GUE/NGL">
      <P id="92">
        <s id="241">(EL) Paní ministryně, cením si vaší ochoty a odhodlání jasně odpovědět na naše otázky.</s>
      </P>
      <P id="93">
        <s id="242">Mohu říci, že zítra v Parlamentu budeme mít rozpravu ohledně plynovodu Nabucco, a připomenu, že v lednu 2009 turecký ministerský předseda hrozil Bruselu, že jeho země přezkoumá svoji podporu pro výstavbu plynovodu pro zemní plyn, pokud nebudou pokračovat jednání ohledně otevření kapitoly o energetice.</s>
      </P>
      <P id="94">
        <s id="243">Tato kapitola, jak víte, byla zablokována tím, že Kypr uplatnil právo veta, protože bylo ze strany Turecka ohroženo využití jeho výlučné ekonomické zóny.</s>
      </P>
      <P id="95">
        <s id="244">Vzhledem k tomu, že otázka výlučných ekonomických zón má zásadní význam a může vyvolat závažný problém v mnohých politikách EU, znovu se ptám, jaká opatření Rada přijme k zajištění toho, aby Turecko uznalo práva Kypru na výlučnou ekonomickou zónu?</s>
      </P>
    </SPEAKER>
    <SPEAKER ID="286" NAME="Cecilia Malmström" LANGUAGE="SV">
      <P id="96">
        <s id="245">Paní předsedající, jak Rada tak i Komise toto zaznamenaly a tuto záležitost bude pozorně sledovat.</s>
        <s id="246">Během všech našich jednání s Tureckem budeme stále předkládat toto téma i téma důležitosti dobrých sousedských vztahů.</s>
        <s id="247">Další příležitost k tomu bude během schůzky ministrů zahraničních věcí zemí trojky.</s>
        <s id="248">Doufám, že bude možné předejít takovým událostem, které pan poslanec zmínil.</s>
      </P>
      <P id="97">
        <s id="249">Co se týká kapitoly o energetice, sledují ji nyní různé útvary Komise a diskuse pokračují.</s>
        <s id="250">Na oznámení výsledků těchto analýz je ještě poněkud brzy, a, jak si je pan poslanec vědom, jakýkoliv krok v tomto procesu vyžaduje jednomyslnost v Radě.</s>
      </P>
      <P id="98"></P>
      <P id="99">
        <s id="251">Předmět: Politika EU vůči Barmě</s>
      </P>
      <P id="100">
        <s id="252">Může Evropská rada učinit prohlášení týkající se politiky Evropské unie vůči Barmě a nastínit, jaká opatření Evropská unie provádí, aby napomohla propuštění Aun Schan Su Ťij, která je v Barmě vězněna od roku 1990 ?</s>
      </P>
    </SPEAKER>
    <SPEAKER ID="288" NAME="Cecilia Malmström" LANGUAGE="SV">
      <P id="101">
        <s id="253">Paní předsedající, EU sleduje postavení Aun Schan Su Ťij pozorně už 20 let, od doby, kdy byla uvězněna.</s>
        <s id="254">Rada nepřetržitě a velmi aktivně pracovala v jejím zájmu.</s>
        <s id="255">Při mnoha příležitostech jsme barmské vládní orgány vyzvali k jejímu propuštění.</s>
      </P>
      <P id="102">
        <s id="256">Kromě toho Rada během tohoto období mnohokrát přijala zvláštní opatření. zmíním se o některých z nich:</s>
      </P>
      <P id="103">
        <s id="257">EU okamžitě odsoudila rozsudek Aug Schan Su Ťij i soudní řízení vedené proti ní, které postrádalo jakýkoliv právní základ.</s>
        <s id="258">Vyzvali jsme barmské vládní orgány k jejímu okamžitému a bezpodmínečnému propuštění.</s>
        <s id="259">Rada prohlásila, že soudní řízení představuje zločin proti vnitrostátnímu i mezinárodnímu právu.</s>
        <s id="260">Toto proběhlo v srpnu.</s>
      </P>
      <P id="104">
        <s id="261">Mimoto vysoký představitel EU Javier Solana otevřeně promluvil ve prospěch Aug Schan Su Ťij na schůzce ministrů států sdružení ASEAN a na následné schůzce ministrů ASEAN-EU konané v červenci, které se zúčastnil i představitel Barmy.</s>
        <s id="262">Na této schůzce byly vzneseny naléhavé požadavky na okamžité propuštění Aug Schan Su Ťij a dalších politických vězňů i ze strany dalších účastníků schůzky, včetně představitelů USA, Číny, Ruska a dalších.</s>
      </P>
      <P id="105">
        <s id="263">Prostřednictvím zvláštního vyslance pro Barmu Piera Fassina EU velmi aktivně podporovala opatření přijatá OSN a zvláštním poradcem Ibrahimem Gambarim, a také konzultovala důležité partnery EU v Asii.</s>
      </P>
      <P id="106">
        <s id="264">Barmské vládní orgány se rozhodly ignorovat protesty proti uvěznění Aug Schan Su Ťij i výzvy k jejímu propuštění iniciované ze strany celé řady států i organizací, včetně generálního tajemníka OSN, generálního tajemníka sdružení ASEAN a řady států sdružení ASEAN, jehož je ostatně členem i Barma.</s>
      </P>
      <P id="107">
        <s id="265">Vzhledem k tomu, že Barma neodpověděla, EU přijala další opatření proti činitelům odpovědným za soudní rozhodnutí.</s>
        <s id="266">Členy justice a další osoby zapletené do akce proti Aug Schan Su Ťij jsme zařadili na seznam osob, kterým nebudou udělena víza a jejichž aktiva budou zmrazena.</s>
        <s id="267">Aby byl také zmrazen majetek v držení společností vlastněných a kontrolovaných členy barmského režimu nebo osobami s ním spojenými, rozšířili jsme seznam osob a celků, na které se budou vztahovat restriktivní opatření.</s>
      </P>
      <P id="108">
        <s id="268">Odpověď přijatá Radou dne 13. srpna je zcela ve shodě s usnesením schváleným Evropským parlamentem v říjnu 2008.</s>
        <s id="269">Mohu ujistit pana poslance, že kromě těchto zvláštních opatření EU ještě posílí svoji činnost v rámci mezinárodního společenství a zejména svoji spolupráci se stejně smýšlejícími asijskými partnery, aby dosáhla okamžitého a bezpodmínečného propuštění Aug Schan Su Ťij a dalších politických vězňů.</s>
        <s id="270">To je prvním a základním krokem v procesu národního smíření nezbytnému k tomu, aby volby v roce 2010 mohly být považovány za svobodné, spravedlivé a důvěryhodné.</s>
      </P>
    </SPEAKER>
    <SPEAKER ID="289" NAME="Liam Aylward" AFFILIATION="ALDE">
      <P id="109">
        <s id="271">Paní úřadující předsedkyně, rád bych vám poděkoval za vaši obsáhlou odpověď.</s>
        <s id="272">Mohu se zeptat, jaké opatření Evropská unie přijala nebo o jehož přijetí se jedná ohledně pomoci tisícům uprchlíků, kteří po prudkých srpnových střetech mezi juntou a etnickými menšinami uprchli do Číny ze státu Shan nacházejícího se na severu Barmy?</s>
      </P>
    </SPEAKER>
    <SPEAKER ID="290" NAME="Cecilia Malmström">
      <P id="110">
        <s id="273">úřadující předsedkyně Rady. - Je mi to velice líto, ale nedomnívám se, že mohu odpovědět na tuto otázku.</s>
        <s id="274">Budu se muset k vašemu tématu vrátit později.</s>
        <s id="275">Omlouvám se vám.</s>
      </P>
      <P id="111"></P>
      <P id="112">
        <s id="276">Předmět: Užší vztahy mezi EU a USA</s>
      </P>
      <P id="113">
        <s id="277">Může Evropská unie nastínit iniciativy, které v současné době provádí s cílem vytvořit užší politické a hospodářské vztahy mezi Evropskou unií a Spojenými státy americkými?</s>
      </P>
    </SPEAKER>
    <SPEAKER ID="292" NAME="Cecilia Malmström" LANGUAGE="SV">
      <P id="114">
        <s id="278">Paní předsedající, Rada přikládá vztahům mezi EU a USA zcela zásadní důležitost.</s>
        <s id="279">Transatlantické vztahy představují základní pilíř zahraniční politiky EU a jsou založeny na našich společných hodnotách demokracie, lidských práv a oddanosti otevřené, integrované ekonomice.</s>
        <s id="280">Nová vláda Spojených států dala těmto vztahům čerstvý impuls.</s>
      </P>
      <P id="115">
        <s id="281">Jsme pevně odhodláni v této spolupráci pokračovat.</s>
        <s id="282">Právě v současné době se v našich transatlantických vztazích očekávají jednoznačné výsledky, a to na obou stranách Atlantiku.</s>
        <s id="283">S potěšením mohu prohlásit, že EU se Spojenými státy úzce spolupracuje v mnoha oblastech, abychom společně rozšířili naše strategické partnerství a dosáhli výsledků.</s>
        <s id="284">Budeme samozřejmě i nadále velmi úzce spolupracovat na řadě regionálních otázek týkajících se Afghánistánu, Pákistánu, Íránu, mírového procesu na Blízkém východě, v Rusku a na západním Balkáně.</s>
        <s id="285">Na řešení krizí spolupracujeme pravidelně a jsem potěšena, že se Spojené státy nyní účastní jedné z civilních misí EBOP, a sice mise EULEX v Kosovu.</s>
      </P>
      <P id="116">
        <s id="286">Budeme také úzce spolupracovat na klimatických otázkách souvisejících s kodaňským summitem, který se bude konat na konci letošního roku.</s>
        <s id="287">Díky nové vládě ambice Spojených států v této oblasti značně posílily.</s>
        <s id="288">My to vítáme a doufáme, že budou USA v rámci dohody schopny představit úměrné cíle co se týče snížení emisí ve střednědobém horizontu.</s>
        <s id="289">Již dlouho spolupracujeme také v oblasti energetiky.</s>
        <s id="290">Tuto spolupráci je nyní dle našeho názoru potřeba pozvednout na vyšší úroveň; snažíme se proto zřídit zvláštní energetickou radu pro EU a Spojené státy, která by se mohla stát dobrým fórem pro naši intenzivnější spolupráci v oblastech energetické bezpečnosti, energetických trhů, politiky udržitelnosti a výzkumu nových energetických technologií.</s>
      </P>
      <P id="117">
        <s id="291">Dalším vysoce prioritním tématem je samozřejmě finanční a hospodářská krize.</s>
        <s id="292">I zde musíme velice úzce spolupracovat, chceme-li obnovit důvěru ve finanční trhy a zajistit jejich řádné fungování.</s>
        <s id="293">Pokud jde o oblast obchodu, musíme v roce 2010 uzavřít kolo jednání z Dohá.</s>
        <s id="294">Chceme-li podpořit hospodářskou obnovu a bojovat proti protekcionismu, bude to zcela nezbytné.</s>
        <s id="295">Spojené státy v tomto směru budou hrát klíčovou úlohu.</s>
      </P>
      <P id="118">
        <s id="296">Tato témata budeme samozřejmě projednávat příští týden na vrcholné schůzce států G20.</s>
        <s id="297">Obě strany projevily zájem o prohloubení spolupráce v oblasti spravedlnosti a vnitřních věcí a o vzájemné rozšiřování znalostí o právních a politických rámcích obou stran.</s>
        <s id="298">Prohlášení o uzavření věznice Guantánamo, v němž se hovořilo o posílení transatlantické spolupráce v oblastech spravedlnosti a vnitřních věcí, představuje důležitý krok tímto směrem.</s>
      </P>
      <P id="119">
        <s id="299">Pokud jde o nešíření zbraní a odzbrojování, byla spolupráce mezi EU a Spojenými státy osvěžena a Obamova vláda se o tato témata velmi aktivně zajímá.</s>
        <s id="300">Washington a Brusel spolupracují za účelem zajištění významného pokroku ve věcech jako je hodnotící konference stran Smlouvy o nešíření jaderných zbraní, vstup v platnost smlouvy o úplném zákazu zkoušek jaderných zbraní či vyřešení problému mrtvého bodu konference o odzbrojení, abychom dokázali dospět k dohodě zakazující výrobu štěpného materiálu pro vojenské účely.</s>
      </P>
      <P id="120">
        <s id="301">Obě strany mají velký zájem na posílení transatlantického politického dialogu a spolupráce na rozvojové pomoci.</s>
        <s id="302">EU a USA jsou největšími dárci na světě, a máme tedy společný zájem na zlepšování úsilí v rozvojové oblasti.</s>
        <s id="303">Vedeme diskuse a řešíme, jak toho lze dosáhnout.</s>
        <s id="304">Nadcházející vrcholná schůzka mezi EU a Spojenými státy je skvělou příležitostí prodiskutovat tato i jiná relevantní témata na nejvyšší úrovni.</s>
        <s id="305">Jsem nesmírně hrdá na to, že se švédskému předsednictví naskytla příležitost stát na tomto summitu v čele EU.</s>
        <s id="306">Jsme pevně přesvědčeni, že tato vrcholná schůzka podpoří transatlantické vztahy pozitivním a konstruktivním způsobem.</s>
      </P>
    </SPEAKER>
    <SPEAKER ID="293" NAME="Brian Crowley" AFFILIATION="ALDE">
      <P id="121">
        <s id="307">Mnohokrát děkuji, paní ministryně.</s>
        <s id="308">Jsem velmi rád, že jste tu opět s námi, i když v odlišné roli.</s>
      </P>
      <P id="122">
        <s id="309">Především k dvěma oblastem, v nichž dle mého názoru můžeme spolupracovat nejvíce: k nešíření zbraní, to zaprvé, a zadruhé pokud jde o finanční krizi.</s>
      </P>
      <P id="123">
        <s id="310">Má švédské předsednictví - zastupující Radu, samozřejmě - konkrétní myšlenky, které chce představit na vrcholné schůzce USA-EU, jež se uskuteční co nevidět, především pokud jde o rozdíly, existující podle všeho mezi Francií a Británií na jedné straně a zbytkem Evropské unie na straně druhé v souvislosti s finančními nařízeními, která by se použila?</s>
        <s id="311">Zdá se, že Spojené státy mají možná blíže k ostatním zemím EU než k francouzským a britským představám, jež včera přednesl Gordon Brown.</s>
      </P>
    </SPEAKER>
    <SPEAKER ID="294" NAME="Cecilia Malmström">
      <P id="124">
        <s id="312">úřadující předsedkyně Rady. - Dnes ráno jsme diskutovali o přípravách na summit G20.</s>
        <s id="313">Vím, že v médiích se hovořilo o mnoha různých návrzích, avšak musím říci, že EU je mimořádně dobře zkoordinovaná.</s>
        <s id="314">Vedli jsme diskuse s ministry financí a zítra večer se koná večeře s hlavami států a předsedy vlád, během níž by v souladu se summitem v Pittsburghu měla koordinace dostat konečnou podobu</s>
      </P>
      <P id="125">
        <s id="315">Evropská unie vystupuje jednotně.</s>
        <s id="316">Víme, čeho chceme dosáhnout.</s>
        <s id="317">Máme konkrétní návrh a jemné doladění proběhne ještě zítra.</s>
        <s id="318">Doopravdy si s tím tedy starosti nedělám a současně mě velmi těší, že jsme za přispění Komise a komisaře Almunia dospěli do tohoto velmi vzácného stavu pevné jednotnosti uvnitř Evropské unie.</s>
        <s id="319">Hovoří se o našich vlastních prioritách a našich řešeních a budeme se samozřejmě snažit, abychom se s americkou vládou a dalšími partnery na schůzce G20 shodli v co možná nejvíce bodech.</s>
      </P>
      <P id="126">
        <s id="320">Co se týče nešíření zbraní, jsme velmi rádi, že se opět dostalo na pořad jednání.</s>
        <s id="321">Po nějakou dobu se toto téma dosti obtížně nastolovalo a nás nyní velmi těší angažovanost prezidenta Obamy v tomto směru.</s>
        <s id="322">Chce to ale čas.</s>
        <s id="323">Jsou zde komplikované technické problémy a jejich vyřešení bude nějakou dobu trvat.</s>
        <s id="324">Intenzivně se orientujeme na proces.</s>
        <s id="325">Budeme se snažit pokročit vpřed, neřeknu vám však, jak dlouho to bude trvat ani v jakém termínu toho dosáhneme.</s>
        <s id="326">Je to však na pořadu jednání.</s>
        <s id="327">Jsme silně odhodláni pohnout se kupředu a věřím, že toto přání s námi sdílejí i naši američtí kolegové.</s>
      </P>
    </SPEAKER>
    <SPEAKER ID="295" NAME="Justas Vincas Paleckis" AFFILIATION="S&amp;amp;D">
      <P id="127">
        <s id="328">Paní úřadující předsedkyně, rád bych se vás zeptal na trojúhelník EU-USA-Rusko.</s>
        <s id="329">Jak víme, na podnět prezidenta Obamy zahájily USA a Rusko velice významná vyjednávání o jaderném odzbrojování.</s>
        <s id="330">Jak může podle vás Rada a Evropská unie vstoupit a přispět do těchto jednání, která jsou pro budoucnost lidstva tolik důležitá?</s>
      </P>
    </SPEAKER>
    <SPEAKER ID="296" NAME="Cecilia Malmström">
      <P id="128">
        <s id="331">úřadující předsedkyně Rady. - Tou zprávou jsem velmi potěšena.</s>
        <s id="332">Podle mě je velmi důležitým krokem, že si tyto dvě země sedly k jednomu stolu a diskutují, jak říkáte, o otázkách důležitých pro lidstvo.</s>
        <s id="333">Nám pak nezbývá než doufat, že se posunou kupředu nějakým konkrétním směrem.</s>
      </P>
      <P id="129">
        <s id="334">V březnu 2010 se uskuteční celosvětový summit o jaderné bezpečnosti, kterého se samozřejmě zúčastní i EU.</s>
        <s id="335">V této souvislosti se také jedná o dobrou příležitost zkoordinovat naše názory a zjistit, jak můžeme přispět k tomu, aby tyto diskuse byly co možná nejúspěšnější a nejplodnější.</s>
      </P>
    </SPEAKER>
    <SPEAKER ID="297" NAME="Předsedající">
      <P id="130">
        <s id="336">Autoři otázek, které nebyly zodpovězeny pro nedostatek času, obdrží písemnou odpověď (viz příloha).</s>
      </P>
    </SPEAKER>
  </CHAPTER>
</document>
