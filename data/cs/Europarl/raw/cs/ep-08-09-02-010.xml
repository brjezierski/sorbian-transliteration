<?xml version="1.0" encoding="utf-8"?>
<document>
  <CHAPTER ID="010">
    <P id="1">
      <s id="1">Sítě a služby elektronických komunikací - Evropský úřad pro trh elektronických komunikací - Plné využití výhod digitální dividendy v Evropě - společný přístup k využívání spektra uvolněného přechodem na digitální vysílání - Sítě a služby elektronických komunikací, ochrana soukromí a ochrana spotřebitele (rozprava)</s>
    </P>
    <SPEAKER ID="208" NAME="Předseda">
      <P id="2">
        <s id="2">Dalším bodem programu je společná rozprava o</s>
      </P>
      <P id="3">
        <s id="3">zprávě paní Catherine Trautmannové jménem Výboru pro průmysl, výzkum a energetiku o návrhu směrnice Evropského parlamentu a Rady, kterou se mění směrnice Evropského parlamentu a Rady 2002/21/ES o společném předpisovém rámci pro sítě a služby elektronických komunikací, 2002/19/ES přístupu k sítím elektronických komunikací a přiřazeným zařízením a o jejich vzájemném propojení, a 2002/20/ES o oprávnění pro sítě a služby elektronických komunikací - C6-0427/2007 -,</s>
      </P>
      <P id="4">
        <s id="4">zprávě paní Pilar del Castillové Veraové o návrhu nařízení Evropského parlamentu a Rady, kterým se zřizuje Evropský úřad pro trh elektronických komunikací - C6-0428/2007 -,</s>
      </P>
      <P id="5">
        <s id="5">zprávě paní Patrizie Toiaové jménem Výboru pro průmysl, výzkum a energetiku s názvem Plné využití výhod digitální dividendy v Evropě - společný přístup k využívání spektra uvolněného přechodem na digitální vysílání, a</s>
      </P>
      <P id="6">
        <s id="6">zprávě pana Malcolma Harboura jménem Výboru pro vnitřní trh a ochranu spotřebitele o návrhu směrnice Evropského parlamentu a Rady, kterou se mění směrnice 2002/22/ES o univerzální službě a právech uživatelů týkajících se sítí a služeb elektronických komunikací, směrnice 2002/58/ES o zpracování osobních údajů a ochraně soukromí v odvětví elektronických komunikací a nařízení (ES) č.</s>
        <s id="7">2006/2004 o spolupráci v oblasti ochrany spotřebitele - C6-0420/2007 -.</s>
      </P>
    </SPEAKER>
    <SPEAKER ID="209" NAME="Luc Chatel">
      <P id="7">
        <s id="8">úřadující předseda Rady. - (FR) Vážený pane předsedo, paní komisařko, dámy a pánové, na posouzení strategické důležitosti telekomunikací a nových informačních technologií v Evropě se stačí podívat jen na pár číselných údajů.</s>
        <s id="9">Samotné telekomunikační technologie představují čtvrtinu evropského růstu a 40 % zvýšení naší produktivity.</s>
        <s id="10">Pokud si přečtete řadu vypracovaných studií, uvidíte, že za posledních 12 let se 50 % rozdílu v hospodářském růstu mezi USA a Evropou týká nerovnoměrnosti v rozvoji našich informačních a komunikačních technologií.</s>
        <s id="11">Z uvedeného důvodu je nutné, aby Evropa do tohoto odvětví dlouhodobě investovala.</s>
        <s id="12">Proto je nevyhnutná urychlená revize regulačního rámce EU pro elektronickou komunikaci s cílem podpořit konkurenceschopnost a růst evropského hospodářství.</s>
      </P>
      <P id="8">
        <s id="13">Jak jsem uvedl při svém slyšení před Výborem pro průmysl, výzkum a energetiku, cílem francouzského předsednictví je dosáhnout 27. listopadu na zasedání Rady ministrů pro dopravu, telekomunikace a energetiku politické dohody, která bude mít k stanoviskům Evropského parlamentu co nejblíže.</s>
        <s id="14">Na dosažení tohoto cíle naplánovala Rada na druhou polovinu roku 2008 okolo 15 pracovních setkání.</s>
        <s id="15">Proto bych vás rád informoval o stanovisku, které převládá v Radě v souvislosti s hlavními otázkami uvedenými třemi zpravodaji, paní Trautmannovou, paní del Castillovou a panem Harbourem.</s>
        <s id="16">Můj kolega, pan Éric Besson, se bude zabývat zprávou paní Toiaové o otázce digitální dividendy.</s>
      </P>
      <P id="9">
        <s id="17">Chtěl bych všechny tři zpravodaje pochválit za velké množství vykonané práce v souvislosti s otázkami, kterými se budu za chvíli zabývat.</s>
        <s id="18">Domnívám se, že jejich práce pomáhá objasnit situaci a poskytuje nový základ pro začátek diskusí s Radou.</s>
        <s id="19">Rád bych zdůraznil, že mezi oběma institucemi, Parlamentem a Radou, existuje v tomto směru široký konsensus.</s>
      </P>
      <P id="10">
        <s id="20">V prvé řadě bych rád poblahopřál paní Catherine Trautmannové k dosavadní práci na zprávě o směrnici, kterou se mění směrnice o "přístupu" a "oprávnění".</s>
        <s id="21">Chtěl bych ji pochválit za ochotu zohlednit výzvy, které přineslo nasazení sítí nové generace představující obavu, kterou sdílejí všechny subjekty zainteresované v tomto odvětví i členské státy.</s>
      </P>
      <P id="11">
        <s id="22">Paní Trautmannová, ve vaší zprávě se zdůrazňuje potřeba pokračovat v podporování hospodářské soutěže, především hospodářské soutěže založené na infrastruktuře.</s>
        <s id="23">Stejný názor má i Rada.</s>
        <s id="24">Ve vaší zprávě se navrhuje větší využití zeměpisného rozčlenění trhu s cílem odstranit regulaci ex-ante v případě, že je hospodářská soutěž účinná.</s>
        <s id="25">Druhá otázka se projednává v Radě.</s>
      </P>
      <P id="12">
        <s id="26">Nyní bych se rád zaměřil na regulaci trhů, konkrétně na navrhované rozšíření práva Komise vetovat nápravná opatření navržená regulačními orgány.</s>
        <s id="27">Paní Trautmannová ve své zprávě zdůrazňuje, že Komise by měla sehrávat spíše úlohu rozhodce než soudce, proto navrhuje mechanismus "koregulace", na základě něhož může být nápravné opatření navrhované regulačním orgánem a zpochybněné Komisí přidělené na posouzení například obnovené skupině regulačních orgánů.</s>
        <s id="28">Z uvedeného důvodu zpravodajkyně Parlamentu hledá kompromis mezi současným stavem a právem veta, které původně Komise navrhovala a které, jako víte, se setkalo s nesouhlasem ze strany některých členských států.</s>
        <s id="29">Tato skutečnost představuje v porovnání s původním textem skutečný pokrok v otázce, která je pro Radu velmi citlivá.</s>
        <s id="30">V současném období se zdá, že není vhodné poskytnout Komisi až takovou míru pravomocí.</s>
      </P>
      <P id="13">
        <s id="31">Další otázkou, která byla předmětem vášnivé rozpravy, je oddělení funkcí.</s>
        <s id="32">V zprávě paní Trautmannové se navrhuje zachování zavedení oddělení funkcí jako výjimečné nápravné opatření národních regulačních orgánů (NRO).</s>
        <s id="33">Výjimečné nápravné opatření by bylo při zavádění omezené požadavkem předchozího souhlasu Komise a kladného stanoviska Seskupení evropských regulačních orgánů v oblasti telekomunikací (OERT).</s>
        <s id="34">Zdá se, že přístup zpravodajkyně je obecně v souladu s kompromisem, který v této souvislosti vzniká v Radě, především pokud jde o zachování uložení tohoto nápravného opatření, avšak bez toho, aby se jeho využívání rozšířilo.</s>
      </P>
      <P id="14">
        <s id="35">Další důležitou otázkou těchto jednání je zpráva rádiových frekvencí.</s>
        <s id="36">Vaše zpravodajkyně je stejně jako Rada pro postupný přístup ke změnám ve správě frekvenčního spektra, který zaručí rovnováhu mezi zásadami neutrality, které předkládá Komise a komplexností správy tohoto vzácného zdroje.</s>
        <s id="37">V zprávě, kterou nakonec přijal Výbor pro průmysl, se uvádí i nový prvek týkající se obhajování vytvoření Výboru pro politiku rádiového frekvenčního spektra (RSPC) odpovědného za poskytování rad Evropskému parlamentu, Radě a Komisi v otázkách politik rádiového frekvenčního spektra.</s>
        <s id="38">Úlohou tohoto výboru by bylo připravit strategický legislativní program využití rádiového frekvenčního spektra.</s>
        <s id="39">V souvislosti s touto otázkou jsem přesvědčený, že Rada vzala na vědomí legitimní požadavek Evropského parlamentu, který se týkal větší míry jeho účasti při stanovování hlavních směrů správy radiových frekvencí, avšak jak víte, Rada by se ráda vyhnula i situaci, v níž ponese odpovědnost za tento zdroj příliš mnoho orgánů, a zachovala tak schopnost reagovat, kterou si tyto trhy a rádiové frekvence jako strategický zdroj inovací vyžadují.</s>
      </P>
      <P id="15">
        <s id="40">Rád bych vyzdvihnul i kvalitu zprávy paní Pilar del Castillové o zřízení Evropského úřadu pro trh elektronických komunikací.</s>
        <s id="41">Chtěl bych poznamenat, že se zabývá velmi citlivou otázkou, která je i předmětem širokého konsensu mezi Parlamentem a Radou.</s>
        <s id="42">Paní del Castillová, ve zprávě se dospělo k závěru, že původně navrhovaný Evropský úřad není vhodným řešením na posílení spolupráce mezi regulátory a na podporu harmonizace postupů.</s>
        <s id="43">Stejné stanovisko má i Rada.</s>
        <s id="44">Nesouhlasíte se zřízením nejvyššího evropského regulačního orgánu a navrhujete zřídit subjekt, který by měl blíže k regulačním orgánům, k OERT, byl by méně závislý na Evropské komisi a měl by jednodušší strukturu a řízení než původně navrhované orgány.</s>
        <s id="45">Rada si uvědomuje všechny tyto argumenty, avšak jak víte, většina členských států má nadále jisté výhrady vůči myšlence zřízení nového orgánu Společenství.</s>
        <s id="46">Rada se proto musí v průběhu několika následujících týdnů pokusit vytvořit rovnováhu mezi těmito dvěma názory: institucionalizací soukromého právního subjektu, který zahrnuje evropské regulační orgány, nebo zřízením orgánu Společenství, jemuž bude nutné zaručit nezávislost.</s>
      </P>
      <P id="16">
        <s id="47">Moje závěrečné poznámky se týkají zprávy pana Malcolma Harboura, kterému bych rád poděkoval za kvalitu jeho práce.</s>
        <s id="48">Obzvlášť vítám skutečnost, že v zprávě zohlednil základní práva spotřebitele.</s>
        <s id="49">Parlament stejně jako Rada podporuje opatření navrhované Komisí na posílení ochrany spotřebitele, což je otázka, která nabyla na významu díky zvýšení vlivu komunikačních služeb na každodenní život našich občanův.</s>
      </P>
      <P id="17">
        <s id="50">Ve zprávě pana Harboura se navrhuje zejména to, aby v rámci zlepšení hospodářské soutěže byly specifikované informace, které jsou součástí smlouvy, aby se posílila opatření, která mají členské státy přijmout v souvislosti se zdravotně postiženými uživateli, a aby se zkrátil čas na přenesení čísla.</s>
        <s id="51">Rada plně podporuje všechna uvedená opatření.</s>
      </P>
      <P id="18">
        <s id="52">Myslím si, že důležitou otázkou, kterou je nutné se zabývat, je i otázka ochrany soukromí, o níž se mluvilo v rámci postupu pro posílenou spolupráci výborů s panem Alvarem ve Výboru pro občanské svobody, spravedlnost a vnitřní věci.</s>
        <s id="53">Jsem rád, že se zohlednila například nevyžádaná komunikace prostřednictvím SMS.</s>
      </P>
      <P id="19">
        <s id="54">Co se týká specifické otázky autorských práv, ve zprávě pana Harboura se navrhuje i nadále požadovat od provozovatelů sítí elektronických komunikačních služeb seznamování uživatelů se všemi informacemi o nezákonném používání sítí a služeb.</s>
        <s id="55">Navrhuje se v ní i podpora spolupráce mezi všemi subjekty s cílem podpořit šíření legálních nabídek.</s>
        <s id="56">Uvedená opatření se zdají být vyvážená, musíme však zohlednit skutečnost, že jde o velmi citlivou otázku pro Parlament i pro Radu.</s>
      </P>
      <P id="20">
        <s id="57">Na závěr musím, pane předsedo, dříve než odevzdám slovo svému kolegovi Éricu Bessonovi, který bude mluvit o otázce digitální dividendy, říct k oblastem, za které jsem zodpovědný, že máme pocit, že Parlament a Rada se v těchto otázkách shodují, i když je pravda, že existuje jistý názorový rozdíl pokud jde o detailnost této směrnice.</s>
        <s id="58">Je samozřejmé, že uděláme co nejvíc pro to, abychom mohli nadále úzce spolupracovat s Parlamentem a Komisí, a aby se co nejrychleji dosáhlo kompromisu mezi všemi třemi institucemi.</s>
      </P>
    </SPEAKER>
    <SPEAKER ID="210" NAME="Předseda">
      <P id="21">
        <s id="59">Děkuji vám, pane Chatele.</s>
        <s id="60">Pan Luc Chatel je státním tajemníkem pověřeným průmyslem a ochranou spotřebitele.</s>
      </P>
      <P id="22">
        <s id="61">Dnes prožíváme velkou premiéru při vystoupení druhého zástupce Rady, konkrétně pana Érica Bessona, státního tajemníka předsedy vlády.</s>
      </P>
    </SPEAKER>
    <SPEAKER ID="211" NAME="Éric Besson">
      <P id="23">
        <s id="62">úřadující předseda Rady. - (FR) Vážený pane předsedo, paní komisařko, dámy a pánové, jak právě uvedl můj kolega, pan Luc Chatel, budu hovořit o velmi důležité otázce digitální dividendy.</s>
      </P>
      <P id="24">
        <s id="63">Dne 12. června 2008 schválila Rada závěry týkající se sdělení Komise s názvem Plné využití výhod digitální dividendy v Evropě - společný přístup k využívání spektra uvolněného přechodem na digitální vysílání.</s>
        <s id="64">Zrušení analogového zvukového vysílání uvolní spektrum pásma UHF, které je mimořádně zajímavé především z hlediska šíření rádiových vln.</s>
        <s id="65">Přechod na digitální vysílání z uvedeného důvodu nabízí úplně novou příležitost, jejíž výhody musíme naplno využít.</s>
        <s id="66">A to je i cílem zprávy paní Toiaové, ke které se vyjádříte.</s>
        <s id="67">Rád bych tedy vyzdvihl kvalitu práce, kterou na zprávě vykonala.</s>
      </P>
      <P id="25">
        <s id="68">Jak paní Toiaová ve své zprávě ukázala, celková hodnota trhů s elektronickými komunikačními službami, která závisí na používání spektra rádiových vln v EU, dosahuje výše 250 miliard EUR čili 2,2 % ročního hrubého domácího produktu EU.</s>
        <s id="69">Správná správa spektra může výrazně přispět k lisabonským cílům v oblasti konkurenceschopnosti a hospodářského růstu a uspokojit široké spektrum sociálních, kulturních a hospodářských potřeb evropských občanů.</s>
        <s id="70">Z praktického hlediska pomůže rozumné a rozvážné používání digitální dividendy zmenšit takzvanou digitální propast především v znevýhodněných, odlehlých nebo venkovských oblastech.</s>
        <s id="71">Jak správně poznamenává vaše zpravodajkyně, je nutné co nejdříve přerozdělit rádiové spektrum uvolněné přechodem na digitální vysílání.</s>
      </P>
      <P id="26">
        <s id="72">V současnosti vám mohu říct, že Rada v podstatě souhlasí s názorem zpravodajkyně, že koordinovaný přístup k využívání spektra na evropské úrovni zaručí optimální využívání digitální dividendy.</s>
        <s id="73">Identifikace harmonizovaného podpásma pro nové elektronické komunikační služby umožní operátorům a výrobcům zařízení využívat výhody trhu značného rozsahu.</s>
        <s id="74">Tato otázka je pro průmyslový a politický rozvoj Evropy strategická.</s>
      </P>
      <P id="27">
        <s id="75">Pokud bude Evropa v koordinování činnosti týkající se digitální dividendy úspěšná stejně jako v případě GSM, získá v průběhu následujících 20 let historickou příležitost obnovení nejdůležitější politiky prospěšné pro její průmysl a spotřebitele.</s>
        <s id="76">Avšak stejně jako zdůraznili ministři v červnu minulého roka, Rada zvažuje potřebu respektování zásady zaručení flexibility využívání digitální dividendy bez ohledu na omezení nutná na vyhýbání se škodlivé interferenci nebo prosazování cílů všeobecného zájmu jako velká dostupnost služby nebo pluralita médií a kulturní a jazyková rozmanitost.</s>
        <s id="77">Národní diskuse o přidělování spektra musí proběhnout co nejrychleji, avšak pokud má být přístup Společenství úspěšný, musí zůstat v souladu s národními arbitrážními řízeními o opětovném používání frekvencí, které právě probíhají.</s>
      </P>
      <P id="28">
        <s id="78">Rád bych svůj příspěvek uzavřel tím, že Rada žádá Komisi, aby zahájila studie a konzultace potřebné pro definování celistvé základny pro koordinované používání spektra.</s>
        <s id="79">Vím, že Komise už podnikla kroky.</s>
        <s id="80">Žádáme Komisi i o podporu a pomoc členským státům při dosahování tohoto cíle.</s>
        <s id="81">Rada z uvedeného důvodu s velkým zájmem očekává zprávu Komise o výsledcích tohoto procesu a o všech dalších požadovaných krocích, která má být předložená v prosinci 2008.</s>
      </P>
    </SPEAKER>
    <SPEAKER ID="213" NAME="Viviane Reding">
      <P id="29">
        <s id="82">členka Komise. - Vážený pane předsedo, na úvod bych ráda poděkovala zpravodajům Catherine Trautmannové, Pilar del Castillové Veraové, Patrizii Toiaové a Malcolmu Harbourovi za velmi namáhavou práci a velmi konstruktivní návrhy.</s>
        <s id="83">Ráda bych poděkovala i Parlamentu celkově, protože práce byla velmi těžká a vím, že zahrnovala velmi důkladnou a rozsáhlou přípravu, jednání se zúčastněnými stranami a zohlednění doslova stovek pozměňujících návrhů.</s>
        <s id="84">Vím i to, že jste pracovali v časové tísni, ale nejlepší výsledky se často dosahují v takovýchto podmínkách, a to určitě platí i v tomto případě.</s>
      </P>
      <P id="30">
        <s id="85">Bez ohledu na to, že existující regulační rámec je v mnoha aspektech postačující, všichni se shodneme v tom, že je ho opravdu nutné vylepšit.</s>
        <s id="86">Proč?</s>
        <s id="87">Musíme posílit ochranu spotřebitelů tím, že zabezpečíme, aby si mohli vybírat na základě náležitých informací mezi rozličnými konkurenčními výrobky a službami.</s>
        <s id="88">Musíme zabezpečit, aby členské státy zvládly svoje vnitrostátní spektrum - které je velmi vzácným zdrojem, jak už bylo uvedené -, což jim přinese sociální a hospodářské výhody, neboť jejich řízení je účinné, transparentní a flexibilní a na úrovni EU existuje lepší koordinace.</s>
        <s id="89">Musíme zajistit, aby náš regulační systém nezdržoval, ale ulehčoval investice do sítí nové generace, aby Evropa byla i v 21. století nadále konkurenceschopná.</s>
      </P>
      <P id="31">
        <s id="90">A nakonec, a toto představuje základ celého našeho úsilí, musíme posílit vnitřní trh.</s>
        <s id="91">Nejde o to, abychom říkali jen prázdná slova, ale abychom EU vybavili výkonným konkurenceschopným jednotným trhem, který přinese úspory ze zvýšení služeb nejen odvětví elektronických komunikací, ale i občanům a širšímu hospodářství.</s>
        <s id="92">Právě širšímu hospodářství to přináší užitek a je třeba ho posílit.</s>
        <s id="93">Využijme výhody našeho evropského kontinentu: zbavme se překážek, které vedou k roztříštěnosti a k nižší hospodářské a sociální výkonnosti.</s>
      </P>
      <P id="32">
        <s id="94">Všechna tato čtyři základní témata, ochrana spotřebitele, spektrum, investice a vnitřní trh, jsou velmi důležitá a Parlament to pochopil.</s>
        <s id="95">Musím Parlamentu poblahopřát k tomu, že rozpoznal základní problémy a že určil správnou diagnózu, aby se mohla uplatnit věcná řešení.</s>
      </P>
      <P id="33">
        <s id="96">Dovolte, abych nyní přešla k mechanismům vnitřního trhu.</s>
        <s id="97">Zde je ve hře velmi mnoho a jednání s Radou, která jsou před námi, se už dopředu jeví jako velmi náročná.</s>
        <s id="98">Říkám to i přesto, že na konci slovinského předsednictví samotní ministři uznali, že je nutné zlepšit celistvost vnitřního trhu v oblasti elektronických komunikací.</s>
      </P>
      <P id="34">
        <s id="99">Uznat něco je skutečně velmi dobré, ale jaká jsou řešení?</s>
        <s id="100">Parlament správně dospěl k závěru, že pokud jde o orgán a mechanismy na zlepšení fungování vnitřního trhu, a konkrétně o mechanismy článku 7 na oznámení o kontrolách vnitrostátního trhu, existuje jen jedna rozprava, ne dvě.</s>
        <s id="101">Jsou to dvě strany jedné mince vnitřního trhu, které patří k sobě.</s>
      </P>
      <P id="35">
        <s id="102">Všichni víme, že pokud mají být existující opatření pro spolupráci mezi vnitrostátními regulačními orgány v rámci Společenství, tj. mezi Skupinou evropských regulačních orgánů (ERG), užitečná, musí se zlepšit.</s>
        <s id="103">Proto Komise vítá pozměňující návrhy, které vycházejí z návrhu Komise na transparentnější, zodpovědnější a efektivnější formu spolupráce.</s>
      </P>
      <P id="36">
        <s id="104">Komise především vítá návrhy Parlamentu na vytvoření orgánu Společenství.</s>
        <s id="105">Takovýto orgán Společenství se všemi svými dosahy musí být způsobilý plnit svůj cíl: musí fungovat tak, aby byl účinný, spravedlivý a spolehlivý, a kromě toho nesmí vzbuzovat podezření, že některým regulačním orgánům je možná bližší než jiným.</s>
        <s id="106">Proto, pokud máme být soudržní, musíme být soudržní i při financování.</s>
        <s id="107">Vnitrostátní financování v jakémkoliv rozsahu bude zpochybňovat důvěryhodnost tohoto orgánu a otevírat dveře administrativní a právní nejistotě.</s>
      </P>
      <P id="37">
        <s id="108">Ze zkušeností víme, že hybridní financování vytváří problémy, a tak se vytváření takovýchto problémů musíme vyhnout.</s>
        <s id="109">V této souvislosti bych chtěla Parlament upozornit, aby se měl mít na pozoru před tím, co nazývám přístup belgického fotbalového klubu a co vám musím vysvětlit.</s>
        <s id="110">Víte, že Skupinu evropských regulačních orgánů vytvořila Komise jako poradní orgán Komise.</s>
        <s id="111">Vnitrostátní regulační orgány nedávno zřídily na základě belgických právních norem soukromý právní orgán, který má působit jako sekretariát Mezinárodní skupiny regulačních orgánů - IRG.</s>
        <s id="112">IRG působí mimo rámec Společenství, jeho členové nepocházejí ani z jednoho z 27 členských států a ve skutečnosti nikdo nechápe, kde začíná IRG a kde končí ERG.</s>
        <s id="113">Komise chtěla ukončit tento zmatek tím, že zřídí jasně definovaný a odpovědný úřad.</s>
        <s id="114">Určitě nechceme, aby se belgický soukromý orgán vzdálený přístupu Společenství a zárukám, které poskytuje, začal zapojovat do evropského rozhodovacího procesu.</s>
      </P>
      <P id="38">
        <s id="115">Proto je ještě vždy nutné dále uvažovat o mnoha právních a institucionálních otázkách, které se týkají zřízení tohoto orgánu, a zejména struktury jeho řízení.</s>
        <s id="116">Musíme najít správný prostředek na zabezpečení nezávislosti vnitrostátních regulačních orgánů takovým způsobem, který zaručuje přístup založený na spolupráci Společenství.</s>
      </P>
      <P id="39">
        <s id="117">Především však musím zdůraznit skutečnost, že tento orgán je prostředkem na dosažení cíle, a ne samotným cílem.</s>
        <s id="118">Je to jen nástroj na zlepšení jednotného uplatňování regulace, nic víc.</s>
        <s id="119">Proto je druhá strana mince vnitřního trhu tak důležitá a proto Evropský parlament koná zcela správně, když posilňuje postup konzistence v článku 7 a žádá oznamování kontrol vnitrostátního trhu, v nichž mimochodem tento orgán sehrál svou úlohu.</s>
      </P>
      <P id="40">
        <s id="120">Nový arbitrážní mechanismus Parlamentu v článku 7a ukazuje, že se Komise a Parlament shodují v tom, že cítí potřebu vytvoření mechanismů na posílení jednotného provozu, které přinesou skutečnou změnu.</s>
      </P>
      <P id="41">
        <s id="121">Řešení navržené Parlamentem spočívá v tom, aby se umožnilo Komisi zasahovat a žádat od vnitrostátního regulačního orgánu, aby změnil svůj regulační přístup, pokud se po odborném přezkoumání vykonaném orgánem zjistí problém.</s>
        <s id="122">Musíme prodiskutovat další podrobnosti přístupu Parlamentu, abychom respektovali institucionální rovnováhu stanovenou ve Smlouvě, přičemž za jednoznačně správnou pokládám logiku zvoleného přístupu, kterou je najít rovnováhu mezi zájmy subsidiarity a zájmy vnitřního trhu, a potom vyvodit jasné operativní závěry.</s>
      </P>
      <P id="42">
        <s id="123">Díky odbornému přezkoumání orgánem existuje způsob, jak mít prospěch ze společné zkušenosti vnitrostátních regulačních orgánů i z jejich citlivosti na legitimní místní rozdíly.</s>
        <s id="124">Pokud orgán oznámí, že existuje problém na vnitřním trhu a Komise jako ochránkyně Smlouvy současně vyjádří obavy, určitě má smysl, aby se z toho vyvodily důsledky.</s>
      </P>
      <P id="43">
        <s id="125">V zájmu vnitřního trhu a právní (a výraz "právní" znamená i obchod) jistoty musí mít Komise pravomoc vyžadovat od oznamujícího vnitrostátního regulačního orgánu, aby v takovém případe změnil přístup, neboť nemůžeme akceptovat (vzhledem k tomu, že jsme absolvovali velmi zdlouhavý revizní proces článku 7), že oznamující vnitrostátní regulační orgán může říct "velmi pěkně děkuji za váš názor, ale já dávám přednost svému přístupu", a jednoduše jednat tak, jakoby se nic nebylo stalo.</s>
      </P>
      <P id="44">
        <s id="126">Proto blahopřeji Parlamentu, který má pravdu, pokud tvrdí, že celý proces se nemůže skončit jen tím, že budeme fňukat.</s>
        <s id="127">Průmysl, spotřebitelé a daňoví poplatníci nebudou oceňovat, pokud vybudujeme sofistikované a časově náročné regulační systémy, které nejsou schopné dělat rozdíly.</s>
        <s id="128">Proto tento systém musí mít pojistku, a to takovou, že v konečném důsledku může mít podobu závazného rozhodnutí Komise.</s>
      </P>
      <P id="45">
        <s id="129">Už dříve jsem se zmínila o významu vytvoření regulačního rámce, který bude přístupný novým investicím.</s>
        <s id="130">Komise proto ve svém návrhu nejen zachovala, ale i posílila přístup k regulaci, založený na hospodářské soutěži, neboť konkurenceschopné trhy přivádí nové investice.</s>
        <s id="131">I proto je Komise vděčná Výboru pro průmysl, výzkum a energetiku za to, že se snaží zpřístupnit telekomunikační pravidla investování, zejména pokud jde o velké investice, které jsou nutné pro modernizaci starých měděných kabelů tím, že se zprovozní rychlá síť z optických vláken.</s>
      </P>
      <P id="46">
        <s id="132">Tyto zastaralé místní rozvody, jaké najdeme ve velké většině evropských domácností a malých podniků, které jsou závislé na připojení na internet, představují místo zúženého průchodu vysokorychlostního internetu, místo, kde se provoz na informační dálnici zpomaluje do hlemýždího tempa, a proto s nadšením vítám postup Parlamentu, kterým posiluje hospodářskou soutěž v infrastruktuře přístupových sítí nové generace tím, že proaktivně podporuje společné využívání vedení, v kterých jsou uložena nová vlákna, a že společně snáší riziko týkající se nových zařízení.</s>
        <s id="133">Toto úsilí je vítané a je v souladu s doporučením, které v současnosti připravuji s cílem poskytnout vnitrostátním regulačním orgánům pokyny a rady v těchto otázkách.</s>
      </P>
      <P id="47">
        <s id="134">Odstranění zúžených míst ve vysokorychlostním internetu se však nesmí stát novou a trvalou slabinou hospodářské soutěže v budoucnosti a máme dostatek důkazů o tom, že po přechodu na optická vlákna bude obchodní situace pro alternativní investory mnohem složitější, neboť rozdělení optických vláken do jednotlivých odvětví není v současnosti technicky ani hospodářsky možné, což znamená, že alternativní operátoři musí investovat do svých vlastních optických vláken nebo si pronajímat přenosová pásma existujících poskytovatelů.</s>
      </P>
      <P id="48">
        <s id="135">Musíme čelit faktům: v mnoha zeměpisných oblastech, v kterých není hospodářská soutěž v oblasti infrastruktury možná, bude vhodná regulace i nadále jediným způsobem, jak zachovat hospodářskou soutěž.</s>
        <s id="136">Hospodářská soutěž přináší nižší ceny, vyšší kvalitu služeb a lepší výběr, takže skutečnými vítězi jsou spotřebitelé.</s>
      </P>
      <P id="49">
        <s id="137">Já si však nic nenamlouvám.</s>
        <s id="138">Vidím, že i Parlament má tyto obavy.</s>
        <s id="139">Možnost výběru musí být reálná; spotřebitelé musí mít možnost si vybrat to nejlepší v rámci hospodářské soutěže a musí mít k dispozici prostředky, které potřebují k tomu, aby byli informovaní.</s>
        <s id="140">Proto je větší možnost změnit poskytovatele velmi důležitá.</s>
        <s id="141">Vítám podporu Parlamentu, pokud jde o potřebu zabezpečit, aby přenos čísla netrval více než jeden den.</s>
        <s id="142">Pokud se to v Austrálii dá zvládnout za dvě hodiny, v Evropě by jeden den měl úplně stačit.</s>
      </P>
      <P id="50">
        <s id="143">Vítám i jednoznačnost, které Parlament dosáhl přidáním změn týkajících se zvýšení informovanosti spotřebitelů, takže spotřebitelé skutečně ví, jaké služby jim poskytovatelé poskytují, a mohou si udělat užitečné porovnání.</s>
        <s id="144">Tato zvýšená transparentnost slouží i k podpoře otevřené architektury internetu, na kterou klademe důraz, kterou chceme a kterou bráníme.</s>
        <s id="145">Pokud jsou v přístupu na internet nějaká omezení, je nevyhnutné, aby byli spotřebitelé přesně informovaní, o jaká omezení jde, a jsem ráda, že Komise a Parlament se v těchto otázkách shodnou.</s>
      </P>
      <P id="51">
        <s id="146">Na druhé straně však zcela nechápu, proč Parlament změnil text tak, že nejsou zákazníci informovaní podobným způsobem, pokud jde o ochranu jejich osobních údajů.</s>
        <s id="147">Vím, že Parlament bere ochranu spotřebitelů a základních občanských práv velmi vážně, a proto jsem velmi překvapená, že požadavky na oznamování narušení bezpečnosti v návrzích Komise se zmírňují změnami, které se nyní projednávají.</s>
      </P>
      <P id="52">
        <s id="148">Zákazníci by měli od začátku vědět o narušení bezpečnosti v souvislosti s jejich osobními údaji, aby mohli učinit preventivní opatření, a nelze nechávat na poskytovateli služeb, aby určil, zda takové narušení bezpečnosti může případně způsobit zákazníkovi újmu.</s>
        <s id="149">Chráněný musí být právě zákazník a jeho vlastní údaje.</s>
        <s id="150">Například, jak může poskytovatel vědě, jak choulostivá je příslušná informace v konkrétním případě?</s>
        <s id="151">Proto bych chtěla naléhavě požádat Parlament, aby přehodnotil svůj postoj k této otázce.</s>
      </P>
      <P id="53">
        <s id="152">A konečně poznámky týkající se spektra: o důležitosti tohoto tématu jsem Parlament přesvědčovat nemusela.</s>
        <s id="153">Proto Komise vítá zpolitizování rozpravy týkající se otázky spektra.</s>
        <s id="154">Tato rozprava se netýká jen technické úrovně, ale zachází mnohem dále.</s>
        <s id="155">I když budeme i nadále velmi vděční za namáhavou práci a řešení Výboru pro rádiové frekvenční spektrum, mnoha věcí se dosáhlo rozhodnutím o rádiovém frekvenčním spektru.</s>
        <s id="156">Měli bychom to zachovat.</s>
        <s id="157">Ale Parlament má pravdu: větší pokrok závisí na zapojení politické roviny do tohoto procesu, aby se mohlo náležitě prodiskutovat vše, co je ve hře.</s>
        <s id="158">Účinnější, a tedy koordinovanější přístup členských států přináší vyhlídku na scénář zohledňující požadavky všech zúčastněných stran, prostřednictvím něhož se dosáhne nejen sociálních a kulturních cílů, ale přinese i velký prospěch pro evropské hospodářství.</s>
      </P>
      <P id="54">
        <s id="159">Důležitý pokrok v maximalizování digitální dividendy a v jiných otázkách souvisejících s touto problematikou lze zabezpečit jen strategií a důležitými politickými rozhodnutími, které odsouhlasí Parlament i Rada.</s>
        <s id="160">Komise teda podporuje legitimní cíl Parlamentu, kterým je větší angažovanost při vytváření politiky frekvenčního spektra, a v zásadě přijímá změny, které Parlament navrhuje.</s>
      </P>
      <P id="55">
        <s id="161">Vyjádří se k tomu přirozeně ještě Rada.</s>
        <s id="162">Ráda bych oznámila, že Komise bude v této diskusi podporovat Parlament a pomáhat Radě, aby dospěla k dohodě s Parlamentem.</s>
      </P>
    </SPEAKER>
    <SPEAKER ID="215" NAME="Catherine Trautmann">
      <P id="56">
        <s id="163">zpravodajka. - (FR) Vážená paní předsedající, vážená paní komisařko, vážení páni ministři, dámy a pánové, aby byla reforma regulačního rámce, o níž diskutujeme, opodstatněná, musí přinést jasné zlepšení pro spotřebitele, pokud jde o ceny, přístup a rychlost připojení, a rovněž i pro podniky, pokud jde o vyhlídky na spravedlivou hospodářskou soutěž, nové investice a konkurenceschopnost.</s>
      </P>
      <P id="57">
        <s id="164">Velké množství zúčastněných stran znamená, že ve hře jsou rozdílné, ba dokonce protichůdné zájmy.</s>
        <s id="165">Pokud jde o mě, již zcela na začátku jsem si dala záležet na tom, abych vyslechla názory na obou stranách a vysílala jsem i aktuální a spolehlivé signály podnikům a spotřebitelům s cílem vybudovat nebo obnovit jejich důvěru.</s>
      </P>
      <P id="58">
        <s id="166">Elektronické komunikace jsou pro evropský růst skutečnou příležitostí.</s>
        <s id="167">Toto odvětví je odpovědné za 3 % evropského HDP.</s>
        <s id="168">Musíme však umět tento potenciál EU plně využít, pokud jde o investice a rozvoj služeb.</s>
        <s id="169">To si vyžaduje hospodářskou soutěž, ale nejen ji.</s>
        <s id="170">Je nutné podniknout kroky na vytvoření podmínek pro uvážlivý a trvale udržitelný rozvoj; jinými slovy, vybudovat ekosystém pro ten druh znalostního hospodářství, kterého chceme všichni dosáhnout.</s>
      </P>
      <P id="59">
        <s id="171">Nyní musíme uvažovat o IKT jako o novém zdroji.</s>
        <s id="172">Proto jde o věc veřejného i soukromého zájmu, která od nás vyžaduje, abychom podporovali flexibilní pravidla a zodpovědnost všech zúčastněných stran prostřednictvím spolupráce mezi regulačními orgány a Komisí, a to stejným způsobem, jako spolupracují provozovatelé a zákazníci na základě smluvní dohody.</s>
      </P>
      <P id="60">
        <s id="173">Existují čtyři klíčové oblasti, které je podle mě nutné posílit: za prvé, služby zákazníkům, ať už jde o přístup (prostřednictvím rozšířenějšího územního rozvinutí sítí), přiměřené ceny nebo kvalitu; za druhé, nepřerušovaná průmyslová činnost se zřetelem k podpoře tvorby pracovních míst a inovace, přičemž technologický pokrok je také faktorem snižování cen; za třetí, konkurenceschopnost malých a velkých podniků s cílem zabezpečit trvale udržitelnou hospodářskou soutěž v členských státech EU a nutné investice zejména v oblasti sítí z optických vláken, což nám umožní posílit naše postavení ve světovém měřítku; a konečně právní jistota - potřeba zabezpečit spolehlivost systému přenesením odpovědnosti na ty, kteří jsou do systému zapojení, a podporou vzájemné spolupráce, především mezi regulačními orgány, ale i mezi regulačními orgány a Komisí.</s>
      </P>
      <P id="61">
        <s id="174">S potěšením jsem zaznamenala, že Výbor pro průmysl, výzkum a energetiku na tomto základě přijal, často velkou většinou, moje kompromisní návrhy, a ráda bych poděkovala svým kolegům za to, že si tak ochotně našli čas i přes to, že termíny byly někdy dost krátké, což však na druhé straně znamenalo, že jsme byli schopní dodržet časový rozvrh a dosáhnout tak cíle, kterým bylo pozměnit a doplnit toto nařízení ještě před skončením současného parlamentního období.</s>
        <s id="175">Je to výsledek kolektivního úsilí.</s>
      </P>
      <P id="62">
        <s id="176">Osobně se domnívám, že odvětví na tato usměrnění obecně reagoval pozitivně, a doufám, že naši partneři v Radě se zachovají stejně.</s>
        <s id="177">Pozorně jsem poslouchala pana Chatela a pana Bessona a jejich názory, stejně jako i paní komisařku Redingovou, a chtěla bych jim poděkovat za fundované a celkově kladné postoje.</s>
      </P>
      <P id="63">
        <s id="178">Pokud se mám vrátit k tématům, o nichž se ještě stále diskutuje, ráda bych hovořila o otázce nápravných opatření.</s>
      </P>
      <P id="64">
        <s id="179">Bez toho, že by se neoprávněně zasahovalo do pravomocí vnitrostátních regulačních orgánů, dospělo se ku konsensu o potřebě důslednějšího uplatňování nápravných opatření na úrovni EU.</s>
        <s id="180">Na druhé straně, návrh Komise, týkající se jejího práva vetovat nápravná opatření, byl jednomyslně, nebo takřka jednomyslně, zamítnutý.</s>
        <s id="181">Podle mechanismu uvedeného v mé zprávě má každý orgán své oprávněné postavení: Komise může vyjádřit pochybnosti o nápravném opatření, ale může ho úplně zamítnout jen tehdy, pokud i OERT zaujme negativní stanovisko.</s>
        <s id="182">Na druhé straně, kdyby se mělo jako nápravné opatření zavést oddělení funkcí, vyžadovalo by to Souhlas Komise i seskupení OERT.</s>
        <s id="183">Takové oddělení zůstává konkrétní hrozbou, ale díky uvedenému druhu omezení se nedá prosadit lehce.</s>
      </P>
      <P id="65">
        <s id="184">Pokud jde o rádiové frekvenční spektrum, naše návrhy se zaměřují na flexibilnější řízení tohoto vzácného zdroje, ale umírněným a vyváženým způsobem, přičemž se jimi zároveň zavádějí opatření zaměřená na optimalizaci řízení spektra.</s>
        <s id="185">Pro nás je prvním stavebním kamenem skutečná evropská politika v oblasti frekvenčního spektra, která by se mohla prezentovat po přijetí balíku na významné konferenci, jež se má konat na začátku budoucího parlamentního období.</s>
      </P>
      <P id="66">
        <s id="186">Pokud jde o nové sítě, ty v návrhu Komise chybějí nebo se jim věnuje jen malá pozornost, a to v době, kdy je Evropa do této technologické revoluce už zapojená.</s>
        <s id="187">Podle našeho názoru bylo nevyhnutné, aby se členským státům okamžitě poskytla pokyny a nástroje, které potřebují na podporu investic a v případě potřeby na řízení rozvinutí těchto sítí.</s>
        <s id="188">Z tohoto důvodu naše návrhy těsně před letními prázdninami potvrdila skupina uznávaných expertů.</s>
      </P>
      <P id="67">
        <s id="189">Závěrečná otázka byla předložená dost pozdě: ochrana práv duševního vlastnictví.</s>
        <s id="190">Není šťastné, že tato rozprava se dostala do popředí v tomto stádiu revize telekomunikačního balíku; myslím, že by nebylo vhodné na tomto místě diskutovat o mechanismech na zabezpečení plného respektování práv duševního vlastnictví.</s>
      </P>
      <P id="68">
        <s id="191">Chci jen říct, že doufám, že budeme schopní ukončit revizi tohoto balíku bez nepřiměřeného časového tlaku a bez toho, aby nás tato i když důležitá otázka vyrušila, vzhledem ke tvořivému obsahu předmětu sdělení Komise.</s>
        <s id="192">Ostatním tématům se budu věnovat ve dvou minutách, které mám k dispozici v závěru rozpravy.</s>
      </P>
    </SPEAKER>
    <SPEAKER ID="217" NAME="Pilar del Castillo Vera">
      <P id="69">
        <s id="193">zpravodajka. - (ES) Vážená paní předsedající, na úvod bych ráda zdůraznila to, co řekl pan Chatel: odvětví elektronických komunikací je odpovědný za 25 % evropského růstu a za 40 % produktivity.</s>
        <s id="194">Tato čísla zkrátka potvrzují vyjádření z lisabonské agendy o potřebě rozvoje evropského hospodářství založeného na vědomostech, kde velkou hybnou silou rozvoje jsou právě elektronické komunikace.</s>
      </P>
      <P id="70">
        <s id="195">Komise tyto znalosti a informovanost prokázala tím, že navrhla soubor opatření, kterými se nově definuje regulační rámec přijatý v roce 2002.</s>
        <s id="196">Některé trhy byly deregulované a některé důležité regulace, jejichž cílem je výrazně stimulovat konkurenceschopnost vnitřního trhu, se ještě stále projednávají.</s>
      </P>
      <P id="71">
        <s id="197">Soustředím se však přirozeně na postoj Parlamentu.</s>
        <s id="198">Na postoj, pane Chatele, zástupče Rady, paní Viviane Redingová, zástupkyně Komise, dámy a pánové, který má společného jmenovatele, faktor, na základě kterého se podle mého názoru stává postoj Parlamentu mimořádně důsledným, uceleným a silným.</s>
        <s id="199">A společným jmenovatelem zpráv vypracovaných Parlamentem a schválených příslušnými výbory je jednoduše pojem společné odpovědnosti.</s>
      </P>
      <P id="72">
        <s id="200">Zpráva paní Trautmannové se opírá o společnou odpovědnost.</s>
        <s id="201">Návrh na vytvoření orgánu vnitrostátních regulačních subjektů se opírá o společnou odpovědnost.</s>
        <s id="202">V obou případech jsme slyšeli, že společná odpovědnost je nástroj, který je dnes na trhu s elektronickými komunikacemi v Evropě ještě stále potřebný, a vše, co bylo navržené, z toho pojmu společné odpovědnosti vyplývá, ať to už souvisí se souhrou v společné regulaci mezi Komisí a Seskupením evropských regulačních orgánů, známým jako OERT, nebo s organizací a financováním OERT.</s>
      </P>
      <P id="73">
        <s id="203">Vzhledem k tomu, že čas tlačí a rozpravy už byly zdlouhavé, a budou takové i v budoucnosti, musím se nyní věnovat výlučně seskupení OERT.</s>
        <s id="204">Je to návrh, který odpovídá pojmu společné odpovědnosti a rozvoje v podstatě úspěšného trhu, což si ještě vyžaduje předem provést několik úprav s cílem úplně se přizpůsobit pravidlům hospodářské soutěže, tedy vytvořit radu založenou na spolupráci mezi Komisí a členskými státy zastoupenými regulačními orgány.</s>
        <s id="205">Na tomto pozadí a vzhledem k současné situaci jsou úlohy rady lépe definované, stejně jako její struktura, povinnosti, odpovědnost a financování.</s>
      </P>
      <P id="74">
        <s id="206">A rada bych, paní komisařko, dámy a pánové, pane Chatele, uvedla, že na dosažení tohoto cíle je nevyhnutné zachovat soudržnost a důslednost.</s>
        <s id="207">Společné financování, které jsem pro radu navrhla a obhajovala, je slučitelné s pojmem společné odpovědnosti, která tvoří hlavní oporu každého návrhu vypracovaného Parlamentem, jak v zprávě paní Trautmannové, tak i v mé zprávě.</s>
      </P>
      <P id="75">
        <s id="208">Naproti tomu, finanční mechanismus, přísně založený na financování Společenství, který by do návrhu vnikl postranními cestičkami, by soudržný a důsledný nebyl; nebylo by to v souladu se zbytkem návrhu, a proto by to způsobilo obrovskou dysfunkci konceptu a logického základu reformy, kterou Parlament navrhuje.</s>
      </P>
      <P id="76">
        <s id="209">Jsem přesvědčená, že Parlament, Komise i Rada usilují o dosažení stejných cílů, což jsme i jasně dokázali, a žádám, aby rovnováha a dobré porozumění, které dosud mezi námi vládly, trvalo i nadále, abychom mohli na této cestě pokračovat.</s>
        <s id="210">Odvětví, o kterém diskutujeme, si to zaslouží.</s>
      </P>
    </SPEAKER>
    <SPEAKER ID="219" NAME="Patrizia Toia">
      <P id="77">
        <s id="211">zpravodajka. - (IT) Vážený pane předsedo, dámy a pánové, v telekomunikačním světě je každé médium, které umožňuje přenos hlasu, údajů a obrazu, vzácným zdrojem.</s>
        <s id="212">Proto představa, že za několik let bude k dispozici značné, pokud ne obrovské množství rádiového frekvenčního spektra, jinými slovy nové frekvence na nové využití, je ohromnou sociální, kulturní i hospodářskou a obchodní příležitostí.</s>
        <s id="213">Ve skutečnosti už někdo dokonce obchodní hodnotu digitální dividendy kvantitativně vyjádřil.</s>
      </P>
      <P id="78">
        <s id="214">Proto potřebujeme vhodnou evropskou politiku schopnou využít tento zdroj v plné míře a změnit Evropu na hnací sílu, nejen na shromažďovatele národních politik.</s>
        <s id="215">Jak všichni víme, v jiných částech světa, jako například v Japonsku a v USA, se tento zdroj už velmi účinně využívá, což dodává obchodování v těchto regionech konkurenční náboj.</s>
      </P>
      <P id="79">
        <s id="216">Proto, i se když přechod na digitální systém ukončí v roce 2012, máme ještě trochu času na to, abychom určili, nebo aspoň rychle využili, datum, které by se mělo přesně a všemi dodržet.</s>
        <s id="217">Nyní se potřebujeme bezodkladně soustředit na reformu rádiového frekvenčního spektra a na digitální dividendu.</s>
      </P>
      <P id="80">
        <s id="218">Rádiové frekvenční spektrum je přirozeným, a tedy veřejným zdrojem.</s>
        <s id="219">Jeho hodnota proto musí být využitá určitě na hospodářské účely, ale spektrum má i sociální hodnotu, která musí být využitá v prospěch široké veřejnosti, například na zabezpečení rozsáhlé dostupnosti pro všechny včetně znevýhodněných občanů tím, že se širokopásmové služby zavedou do nejvzdálenějších oblastí naší země, a tím se odstraní digitální propast, která je ještě stále výrazným rysem v mnoha částech Evropy, a nemám na mysli jen vědecké, ale i městské a průmyslové oblasti.</s>
      </P>
      <P id="81">
        <s id="220">Říkala jsem, že pokud jde o digitální dividendu, čas tlačí a myslím si, že tuto poslední část parlamentního období třeba využít k tomu, abychom spolu, členské státy i Evropa, dosáhli jistého pokroku.</s>
        <s id="221">Komisi a Radě bych chtěla říct toto: pracujte spolu na pozitivnější odpovědi na potřebu harmonizace, na odpovědi, která, jak jsme všichni řekli, nám umožní optimální a efektivnější využití digitální dividendy.</s>
        <s id="222">Doufáme v silnou koordinaci na evropské úrovni a v schopnost hovořit jednohlasně na mezinárodních jednáních, které se myslím začaly v Ženevě.</s>
      </P>
      <P id="82">
        <s id="223">V naší zprávě jsme upozornili na různé otázky, ze kterých vybírám jednu nebo dvě: potřeba strategie zohledňující požadavky obou zúčastněných stran, jak uvedla paní komisařka, jinými slovy přidělení zdrojů, které uspokojí audiovizuální i mediální provozovatele - kteří už v této oblasti působí s cílem zabezpečit kulturní pluralismus a chránit kulturní identity - a zároveň uspokojí potřeby telekomunikačních odvětví a poskytne jim přiměřený prostor, neboť tato odvětví potřebují vyvinout nové služby a širokou škálu technologií, aby mohly reagovat na nové požadavky moderních spotřebitelů.</s>
        <s id="224">To znamená, že média a telekomunikace mohou působit spolu, v kolegiálním duchu a ve stejných podmínkách.</s>
      </P>
      <P id="83">
        <s id="225">Je tu však i třetí strana a byla bych ráda, kdyby se její požadavky zohledňovaly stejně jako požadavky ostatních zúčastněných stran: jde konkrétně o ty uživatele, i uživatele bez licence, jež zastupují charitativní orgány, místní spolky, malé komunitní sítě a sdružení obecného zájmu.</s>
        <s id="226">Další téma, kterým svůj příspěvek, pane předsedo, zakončím, je to, na které jsou, jako uvedli i zástupci Rady, rozdílné názory v Parlamentu i v jednotlivých členských státech, a které se týká úrovně spolupráce mezi rozličnými orgány v této oblasti.</s>
      </P>
      <P id="84">
        <s id="227">Domnívám se, že na jedné straně, a s tím Parlament souhlasí, musíme respektovat odpovědnost členských států, pokud jde o přidělování frekvencí, ale také musíme společně posoudit absolutně nevyhnutnou potřebu harmonizace, neboť všichni bychom si měli uvědomit, že pokud se nám nepodaří dosáhnout harmonizace, pokud se nám nepodaří dosáhnout koordinace a přijmout společné rozhodnutí, hospodářská a sociální hodnota frekvenčního spektra se sníží.</s>
        <s id="228">V duchu myslím na úspěšný a příjemný výsledek zavedení GSM.</s>
      </P>
      <P id="85">
        <s id="229">Proto na základě analýz nákladů a výnosů, vypracovaných v různých zemích jako součást národních projektů týkajících se dividendy, kterými se zabýváme v naší zprávě, na základě co nejširší diskuse, která se má uskutečnit v členských státech a které se mají zúčastnit provozovatelé i široká veřejnost, věřím, že s pomocí velké dávky politické vůle na evropské úrovni musíme nakonec všichni dospět k uznání přidané hodnoty celoevropského řízení tohoto zdroje, o kterém věřím, že nabídne Evropě sociální i hospodářskou výzvu.</s>
      </P>
    </SPEAKER>
    <SPEAKER ID="221" NAME="Malcolm Harbour">
      <P id="86">
        <s id="230">zpravodaj. - Vážená paní předsedající, je pro mě velkou ctí, že jsem tu znovu, podruhé jako zpravodaj, neboť zpravodajem pro tuto směrnici jsem byl i v roce 2001.</s>
        <s id="231">Také bylo pro mě velkou ctí, že jsem pracoval se svými kolegy paní Trautmannovou a paní del Castillovou, neboť šlo o týmové úsilí.</s>
        <s id="232">Jde o balíček.</s>
      </P>
      <P id="87">
        <s id="233">Jak řekla paní komisařka, je to významný úspěch.</s>
        <s id="234">Proto chceme zreformovat a zlepšit práva spotřebitelů, aby byli dobře informovaní a schopní využít nabídek, které jsou k dispozici a mohou podpořit inovace.</s>
      </P>
      <P id="88">
        <s id="235">Přirozeně, potřebujeme strukturu, která bude fungovat, a paní komisařce bych připomenul, že právě tento parlament obhajoval úlohu Komise podle článku 7.</s>
        <s id="236">Právě my jsme tehdy její úlohu podpořili a byli jsme proti postoji Rady.</s>
        <s id="237">Nikdo si neuvědomuje lépe než tento parlament, jak důležité je dosáhnout rovnováhy, ale pokud se podíváme na postoj týmu, téměř bych řekl, že je čas, aby regulační orgány přebraly nejen odpovědnost na vnitrostátní úrovni za důsledné provádění nařízení, ale i za určitou část práce Společenství na tvorbě politiky.</s>
        <s id="238">Podle mého názoru, ať už dosáhneme čehokoliv, bude to fungovat jen tehdy, pokud ti, kteří rozhodují, budou mít v tomto orgánu nějaký zájem.</s>
        <s id="239">Posuďte sami, co tím myslím!</s>
      </P>
      <P id="89">
        <s id="240">Chci vzdát hold všem členům týmu, který se mnou pracoval na vylepšení této směrnice.</s>
        <s id="241">Uctivě děkuji panu ministrovi i paní komisařce za postřehy ke zlepšením, která jsme navrhli.</s>
        <s id="242">Je to kombinovaná práce o právech uživatelů a o směrnici o ochraně soukromí v oblasti elektronické komunikace.</s>
      </P>
      <P id="90">
        <s id="243">V tomto parlamentu má odpovědnost za ochranu údajů a za zbylou expertízu Výbor pro občanské svobody, spravedlnost a vnitřní věci.</s>
        <s id="244">Podle mého názoru bylo chybou dát tyto dvě oblasti do jednoho balíčku, ale myslím si, že jsme to úspěšně zvládli.</s>
        <s id="245">Můj kolega Alexander Alvaro bude reagovat na tyto aspekty a paní komisařka by mu měla poděkovat za to, že podrobně uvedl, jak funguje oznamování o nepovoleném přístupu k údajům, neboť pro Komisi bylo absolutně nepřijatelné poslat nám návrh, ve kterém byly všechny implementační podrobnosti postoupené některému výboru.</s>
        <s id="246">Jsou to významná politická rozhodnutí.</s>
        <s id="247">Souhlasím s vámi v tom, že nás ještě čeká trochu práce, ale určitě byste mu měla v prvé řadě poděkovat za to, že pro vás svůj díl práce udělal.</s>
      </P>
      <P id="91">
        <s id="248">Pokud jde o mou část práce, jsem zklamaný, že vše, co se týká aspektu univerzální služby, se odkládá na později.</s>
        <s id="249">Děláme to na dvě etapy.</s>
        <s id="250">Očekáváme vaši zprávu, kterou bychom měli už brzy dostat.</s>
        <s id="251">Využil jsem aspekty práv uživatelů co nejlépe, ale ještě stále máme co dělat.</s>
        <s id="252">Myslím tím, že chceme, aby si oprávnění, dobře informovaní spotřebitelé mohli vybírat na základě maximálního množství jasných informací o ceně, o tom, co služby zahrnují, zda existují nějaká omezení a zda je v ceně zahrnutý i telefon, pokud se rozhodnou pro smlouvu na delší období.</s>
        <s id="253">Chceme, aby byli schopní nakupovat jednoduše a aby byli schopní rychle přenést svoje číslo, a jsem rád, že nás v tomto bodě podporujete.</s>
        <s id="254">Chceme také, aby mohli zkoumat délku trvání smlouvy a aby délka trvání smlouvy nebyla použitá jako omezení, když budou chtít operátora změnit</s>
      </P>
      <P id="92">
        <s id="255">Chceme se podívat i na práva spotřebitelů.</s>
        <s id="256">Spotřebitelé mají právo na bezpečnost údajů.</s>
        <s id="257">Mají právo na bezpečné a dostupné sítě.</s>
        <s id="258">Mají právo na sítě, v nichž provozovatelé neblokují určitý obsah nebo služby v rozporu s hospodářskou soutěží.</s>
        <s id="259">Souhlasíme s vaší představou o nové kvalitě závazného poskytování služeb a myslíme si, že jsme v tom dosáhli zlepšení.</s>
        <s id="260">Je to velmi důležité právo.</s>
        <s id="261">Spotřebitelé mají právo na dobrou kvalitu všech služeb tísňového volání a na služby zjišťování polohy volajícího.</s>
        <s id="262">Na tyto služby, ale i na kvalitnější služby, mají nárok především zdravotně postižení uživatelé.</s>
      </P>
      <P id="93">
        <s id="263">Domnívám se však, že spotřebitelé mají nárok i na to, aby byli informovaní o některých problémech, s kterými se mohou setkat, ať už je to možnost porušení autorského práva, možnost neoprávněného používání nebo řekněme možnost zakoupení výrobků, které by jim mohly poškodit zdraví, jako např. falešné léky.</s>
        <s id="264">Proč bychom neměli požadovat, aby poskytovatelé elektronických služeb rozesílali zprávy o veřejných službách stejně jako to v současnosti dělají televizní kanály?</s>
        <s id="265">O tom mluvíme, vážení kolegové.</s>
        <s id="266">Nemluvíme o tom jako o mechanismu na posílení autorského práva, což je povinností národních vlád, ale mluvíme o tom, jak ulehčit a zlepšit život spotřebitelů.</s>
      </P>
      <P id="94">
        <s id="267">Máme ještě trochu práce, paní komisařko, ale s potěšením můžeme říct, že jsem dostal souhlas s velkým balíkem kompromisů, a jsem přesvědčený, že budou přijaté.</s>
        <s id="268">Těším se na práci s francouzským předsednictvím, abychom dodrželi náročný časový harmonogram, protože Evropa potřebuje, abychom ho dodrželi.</s>
      </P>
    </SPEAKER>
    <SPEAKER ID="223" NAME="Jutta Haug">
      <P id="95">
        <s id="269">navrhovatelka stanoviska Rozpočtového výboru. - (DE) Vážená paní předsedající, zájem Rozpočtového výboru, pokud jde o právní předpisy o elektronické komunikaci, takzvaný telekomunikační balíček, se přirozeně soustřeďuje na část zahrnující výdaje z evropského rozpočtu.</s>
        <s id="270">Jinými slovy, zajímáme se o agenturu - Evropský úřad pro trh elektronických komunikací, navržený Komisí a přejmenovaný našimi kolegy ve specializovaném výboru na Seskupení evropských regulačních orgánů v oblasti telekomunikací (BERT).</s>
      </P>
      <P id="96">
        <s id="271">Abych to řekla jasně, tak jak se věci mají, v podkapitole 1a nemáme pro tuto agenturu dost peněz bez ohledu na její podobu.</s>
        <s id="272">Z tohoto důvodu velmi vítáme skutečnost, že hlavní výbor vzal naše pozměňující návrhy ve své zprávě do úvahy a navrhuje strukturu, která klade na náš rozpočet menší zátěž.</s>
        <s id="273">Musíme však všichni pracovat spolu s cílem zabezpečit, aby BERT byl evropským orgánem a abychom si my v Evropském parlamentu nad ním udrželi kontrolu.</s>
        <s id="274">Musím ještě Parlamentu připomenout, že podle článku 47 interinstitucionální dohody musí Parlament a Rada dospět k dohodě o financování Seskupení BERT.</s>
      </P>
    </SPEAKER>
    <SPEAKER ID="225" NAME="Karsten Friedrich Hoppenstedt" LANGUAGE="DE">
      <P id="97">
        <s id="275">Vážená paní předsedající, jako navrhovatel stanoviska Hospodářského a měnového výboru k první části, lepší tvorbě zákonů, odkazuji Parlament na své písemné stanovisko, ale jsou v něm tři témata, kterým přikládám zvláštní důležitost.</s>
        <s id="276">Prvním je podpora a rozvoj sítí z optických vláken, známých jako sítě nové generace.</s>
        <s id="277">Aby se mohly tyto sítě podpořit, je třeba věnovat pozornost společnému snášení rizika při financování nových zařízení a společnému využívání vedení.</s>
        <s id="278">Do společného využívání vedení musí být kromě telekomunikačních společností zapojené i jiné veřejné podniky.</s>
      </P>
      <P id="98">
        <s id="279">Mým druhým tématem, a toho jsme se už letmo dotkli, je silná tendence Komise k centralizaci, která se projevuje prostřednictvím autoritativnosti, práva na veto a komitologickým postupem, a jíž je třeba rázně vzdorovat.</s>
        <s id="280">Za třetí, přesné rozdělení frekvencí by se nemělo ustanovit dříve, než budou zodpovězené četné předběžné otázky.</s>
        <s id="281">Nese za to zodpovědnost EU?</s>
        <s id="282">Ke kterým aspektům je kompetentní?</s>
        <s id="283">Jaký je skutečný rozsah digitální dividendy?</s>
        <s id="284">A jaký je vliv specifických distribučních modelů?</s>
      </P>
      <P id="99">
        <s id="285">Sekundární služby, jako např. bezdrátové mikrofonové systémy, nesmí být ohrožené, protože jsou zodpovědné za přenosy významných událostí, jakými jsou například olympijské hry.</s>
        <s id="286">Z tohoto důvodu musí být výsledky současných studií specializovaných orgánů zohledněné v procesu politického rozhodování o rozdělení frekvenčního spektra.</s>
      </P>
      <P id="100">
        <s id="287">Doufám, že potom společně dosáhneme evropské přidané hodnoty pro všechny zúčastněné strany.</s>
      </P>
    </SPEAKER>
    <SPEAKER ID="227" NAME="Gunnar Hökmark">
      <P id="101">
        <s id="288">navrhovatel stanoviska Hospodářského a měnového výboru . - Vážená paní předsedající, schopnost Evropy stát se lídrem v oblasti telekomunikací a mobilního internetu závisí na naší schopnosti být přístupnými novým inovacím a novým službám.</s>
      </P>
      <P id="102">
        <s id="289">Z tohoto hlediska by bylo nebezpečné pokoušet se obhajovat staré struktury a staré aktéry.</s>
        <s id="290">Musíme se stát přístupnými, a proto je velmi důležité používat digitální dividendu tak, aby uvolnila cestu v celém frekvenčním spektru pro nové služby a nové příležitosti, přičemž bude zároveň ochraňovat staré provozovatele a jejich dnešní služby.</s>
      </P>
      <P id="103">
        <s id="291">Musí se uvolnit cesta možnosti rozvoje rozličných služeb ve všech částech frekvenčního spektra.</s>
        <s id="292">Musíme zabezpečit, aby tam, kde ještě neexistuje hospodářská soutěž v oblasti infrastruktur, tato prostřednictvím oddělení funkcí existovala.</s>
      </P>
    </SPEAKER>
    <SPEAKER ID="229" NAME="Robert Goebbels" LANGUAGE="DE">
      <P id="104">
        <s id="293">Vážená paní předsedající, dovolte mi, abych v rozmezí šedesáti sekund přednesl několik krátkých poznámek jménem svého váženého kolegy Bernarda Rapkaye.</s>
        <s id="294">Vytvoření hladce fungujícího vnitřního trhu v oblasti telekomunikačních služeb je zejména pro nás socialisty velmi vysokou prioritou.</s>
        <s id="295">Vítáme aktivní úlohu Komise v této oblasti.</s>
        <s id="296">Spotřebitelé musí být chránění především před zjevným zneužitím moci ze strany velkých provozovatelů.</s>
        <s id="297">Stále ještě existuje mnoho prostoru na snížení poplatků.</s>
        <s id="298">Iniciativy Komise v otázce roamingu ukazují, že zásahy při určování cen jsou nevyhnutné i v tržním hospodářství.</s>
        <s id="299">Raději vidíme viditelnou ruku Komise, než cítíme neviditelnou ruku trhu, která je často rukou kapesního zloděje v peněženkách a náprsních taškách spotřebitelů.</s>
      </P>
      <P id="105">
        <s id="300">navrhovatel stanoviska Hospodářského a měnového výboru. - (FR) Na závěr, vážená paní předsedající, chci poděkovat všem zpravodajům, a zejména paní Catherine Trautmannové, která vykonala úžasnou práci, a můžeme očekávat, že jejím výsledkem bude velmi velká většina v zítřejším hlasování.</s>
      </P>
    </SPEAKER>
    <SPEAKER ID="232" NAME="Sophia in't Veld" LANGUAGE="NL">
      <P id="106">
        <s id="301">Vážená paní předsedající, balíček sám o sobě obsahuje rozumné návrhy na ochranu práv a soukromí spotřebitelů, ale naneštěstí v něm chybí ucelenost, a tak vytváří právní nejistotu jak pro obchodní podniky, tak pro spotřebitele, neboť rozsah působnosti je zcela nejasný.</s>
      </P>
      <P id="107">
        <s id="302">Mám dojem, že Komise se dala vést spíše vnitřními institucionálními strukturami a právním základem než reálnými fakty, neboť o čem vlastně nyní přesně mluvíme?</s>
        <s id="303">O telefonních systémech?</s>
        <s id="304">To už vůbec není v módě!</s>
        <s id="305">Nebo o mobilních telefonech?</s>
        <s id="306">Co je tedy Skype?</s>
        <s id="307">Co je využívání telefonu na platební služby?</s>
        <s id="308">Jsou také součástí telekomunikací?</s>
        <s id="309">A co sítě RFID?</s>
        <s id="310">To není jasné.</s>
        <s id="311">Proč existují pravidla na oznamování narušení pro telekomunikace a poskytovatele internetu, ale neexistují například pro banky, pojišťovny a sociální služby, které často používají stejné údaje?</s>
        <s id="312">Co pokud osobní údaje shromážděné nějakou firmou používá někdo jiný, např. oddělení vlády, policie, soudní orgány, jak je to stanovené ve směrnici o ochraně údajů?</s>
        <s id="313">Kdo je v takovém případě za ty údaje zodpovědný?</s>
        <s id="314">Jaký to má smysl pro občana?</s>
        <s id="315">Na koho se mohu jako občanka obrátit?</s>
      </P>
      <P id="108">
        <s id="316">Na závěr se domnívám, že se společně se Spojenými státy musíme bezodkladně začít zabývat transatlantickými a mezinárodními normami v této oblasti.</s>
      </P>
    </SPEAKER>
    <SPEAKER ID="234" NAME="Reino Paasilinna" LANGUAGE="FI">
      <P id="109">
        <s id="317">Vážená paní předsedající, vážení páni ministři, vážení páni komisaři, a především paní Trautmannová, nyní je čas rozmýšlet opravdu z hlediska lidských práv v informační společnosti, kterou zkvalitňujeme, přičemž hlavními cíli jsou demokracie a osvědčené obchodní postupy.</s>
        <s id="318">Zkvalitnění je proto nevyhnutné a zkvalitňujeme také ochranu soukromí a bezpečnost, například v případě nevyžádané pošty.</s>
        <s id="319">Trváme na tom, aby zásada práva na přístup hrála významnou úlohu, a připravujeme zákon o přístupu k službám, který vůbec není bezvýznamnou záležitostí: poplatky musí být nízké a například širokopásmové připojení pro všechny je občanským právem.</s>
        <s id="320">Nyní jsme posílili především postavení starších a zdravotně postižených lidí a domnívám se, že je to humánní a správný cíl.</s>
      </P>
      <P id="110">
        <s id="321">Za druhé, sítě musí být konkurenceschopné a musíme zamezit provozovatelů, aby bránili hospodářské soutěži.</s>
        <s id="322">Právě naopak, hospodářskou soutěž je třeba povzbudit a koncová zařízení, která umožňují připojení jen k jednomu provozovateli, by se neměla vyrábět.</s>
        <s id="323">Bylo by to stejně nenormální jako mít rádio, na kterém se dá naladit jen jedna stanice.</s>
      </P>
      <P id="111">
        <s id="324">Provozovatelům vysílání by měly být nyní a navždy zaručené vlastní frekvence, neboť nikdy nemají peníze na to, aby se zúčastnili aukce.</s>
        <s id="325">Je to vlastně pevný základ pro informační společnost a musíme ho vždy ochraňovat.</s>
        <s id="326">Přesto však potřebujeme prostor pro 3G a na tom se v současnosti pracuje.</s>
        <s id="327">Potřebujeme taktéž zabezpečit prostor pro nové technologie a inovace.</s>
      </P>
      <P id="112">
        <s id="328">Chci ještě říct jedno.</s>
        <s id="329">Čím bude Evropa spravedlivější a technicky vyspělejší, tím lépe budeme fungovat jako demokratická síla v informační společnosti i jako společenství, které plní lisabonské cíle, od čehož jsme v současnosti, zdá se, velmi vzdálení.</s>
        <s id="330">Je to na nás: toto je legislativní balíček, který je krokem správným směrem.</s>
      </P>
    </SPEAKER>
    <SPEAKER ID="236" NAME="Marian Zlotea" LANGUAGE="RO">
      <P id="113">
        <s id="331">Vážená paní předsedající, milí kolegové, vážená paní komisařko, vážení páni ministři, rád bych poblahopřál zpravodajům, kteří se zapojili do práce na telekomunikačním balíčku.</s>
      </P>
      <P id="114">
        <s id="332">Myslím, že zpráva paní Trautmannové představuje vyvážené stanovisko, a podporuji navrhované kompromisní změny a doplnění.</s>
        <s id="333">Jsem také rád, že byly přijaté určité změny a doplnění, především ty, které se týkají harmonizace frekvenčního spektra, jakožto i určitá opatření související s globálními telekomunikačními službami.</s>
      </P>
      <P id="115">
        <s id="334">Evropský hospodářský růst i blaho spotřebitelů závisí na dynamickém a konkurenceschopném odvětví telekomunikací.</s>
        <s id="335">Konkurenceschopné trhy mají k dispozici širokopásmové připojení, noví účastníci na trhu přinesli větší rychlost a inovační služby.</s>
      </P>
      <P id="116">
        <s id="336">Rámcová směrnice o telekomunikačním balíčku by se měla soustředit na zvýšení investic; musíme vzít v úvahu i sítě nové generace a možnosti spotřebitelů musí být rozmanitější a musí vést k nižším cenám a lepším službám v jejich prospěch.</s>
      </P>
      <P id="117">
        <s id="337">Na závěr bych rád vyjádřil důvěru ve změny, které máme v úmyslu zavést do telekomunikačního balíčku a které budou na prospěch spotřebitelům a poskytnou jim širokou škálu výběru, nižší ceny a rozmanitější služby.</s>
      </P>
    </SPEAKER>
    <SPEAKER ID="238" NAME="Edit Herczog" LANGUAGE="HU">
      <P id="118">
        <s id="338">Děkuji, vážená paní předsedající.</s>
        <s id="339">Bez obav můžeme říct, že za posledních deset let lze Unii připsat k dobru úspěchy v odvětví elektronických komunikací.</s>
        <s id="340">Současně však ještě stále existují některé přeshraniční problémy a nerovnosti, pokud jde o přístup k širokopásmovým službám, rozšiřování digitální společnosti a služeb.</s>
        <s id="341">Pokud skutečně chceme "společný" trh, musí být pro něj vytvořené podmínky.</s>
      </P>
      <P id="119">
        <s id="342">Na základě výsledků našich rozprav, které se uskutečnily v posledních měsících, jsme hlasovali za vytvoření Seskupení OERT, které by zjednodušilo spolupráci mezi vnitrostátními regulačními úřady a zabezpečilo by skutečnou účast.</s>
        <s id="343">Myslíme si však, že OERT by se mělo zodpovídat evropským institucím a být před nimi transparentní.</s>
        <s id="344">Podmínkou toho je však financování Společenstvím; spolufinancování členskými státy by zřejmě zabezpečilo větší nezávislost a efektivnost, ale není to tak: vyjmuli bychom tuto organizaci zpod kontroly Evropské unie a Evropského parlamentu.</s>
        <s id="345">Nemůžeme k tomu přispět.</s>
        <s id="346">Musíme nadále bojovat s Komisí a chránit zájmy spotřebitelů, aby museli v případě potřeby hradit jen náklady na stále se rozpínající nové technologie, a aby podobně jako při roamingu nemohli být podvedení ani při fakturování.</s>
        <s id="347">Děkuji.</s>
      </P>
    </SPEAKER>
    <SPEAKER ID="240" NAME="Manolis Mavrommatis" LANGUAGE="EL">
      <P id="120">
        <s id="348">Vážená paní předsedající, jako navrhovateli stanoviska Výboru pro kulturu a vzdělávání mi dovolte poznamenat, že je mimořádně důležité zacházet s právy na duševní vlastnictví tvůrců jako s rovnocennými základními právy.</s>
      </P>
      <P id="121">
        <s id="349">My všichni, a zejména zákonodárci, bychom měli mít na paměti, že pokud duševní tvořivost není chráněná a pokud jsou jménem ochrany osobních údajů porušovaná zákonná práva tvůrců, potom bude omezený i umělecký obsah zpřístupněný uživatelům.</s>
      </P>
      <P id="122">
        <s id="350">Pirátství a nelegální distribuce hudby a filmů na internetu jsou nepopíratelnou realitou.</s>
        <s id="351">Rubem technologie je však to, že poškozenou stranou jsou tvůrci.</s>
        <s id="352">Ať se nám to líbí, nebo ne, původci nabízeného materiálu jsou právě oni.</s>
      </P>
      <P id="123">
        <s id="353">Jménem Výboru pro kulturu tedy vyzývám všechny poslance ve všech výborech a politických skupinách, aby bránili evropskou tvořivost, a aby tak ochraňovali umělecký obsah poskytovaný prostřednictvím nových médií.</s>
      </P>
    </SPEAKER>
    <SPEAKER ID="242" NAME="Cornelis Visser" LANGUAGE="NL">
      <P id="124">
        <s id="354">Vážená paní předsedající, paní komisařko Redingová opět jednou prokázala rozhodnost v souvislosti s telekomunikačním balíčkem.</s>
        <s id="355">Pokud jde o návrh Komise o digitální dividendě, za Výbor pro kulturu a vzdělávání jsem velmi konstruktivně spolupracoval s paní Toiaovou.</s>
        <s id="356">Jménem Výboru pro kulturu a vzdělávání bych chtěl poděkovat i předsedkyni Výboru pro průmysl, výzkum a energetiku paní Nieblerové za vynikající spolupráci.</s>
      </P>
      <P id="125">
        <s id="357">Výbor pro kulturu a vzdělávání považuje rozhlas a televizi za rozhodující média pro šíření kultury a jazyka.</s>
        <s id="358">V souvislosti s přechodem z analogového na digitální televizní vysílání se v současnosti otevírá prostor pro frekvenční spektrum.</s>
        <s id="359">O tyto frekvence projevují velký zájem poskytovatelé mobilních telefonů a širokopásmového internetu.</s>
        <s id="360">Výbor pro kulturu a vzdělávání nemá výhrady vůči technologickým inovacím, ale chce, aby byla chráněná práva současných veřejných i obchodních uživatelů.</s>
        <s id="361">Kulturní a lingvistická různorodost vysílání musí být i nadále plně zabezpečená a zájmy spotřebitelů a jejich investice do televizního zařízení musí být ochráněné.</s>
      </P>
    </SPEAKER>
    <SPEAKER ID="244" NAME="Gyula Hegyi">
      <P id="126">
        <s id="362">navrhovatel stanoviska Výboru pro kulturu a vzdělávání. - Vážená paní předsedající, je důležité zdůraznit, že rozvoj telekomunikací není jen technologický a hospodářský proces, ale i sociální a kulturní událost.</s>
        <s id="363">Měli bychom zachovat a potvrdit vedoucí úlohu Evropy v tomto procesu.</s>
      </P>
      <P id="127">
        <s id="364">Měly by se zohlednit dva aspekty: všeobecný a demokratický přístup k službám elektronických komunikací, což znamená, že každý by měl mít právo na přístup k takovým službám, a dále zásada, že by se mělo přenášet a respektovat kulturní a vzdělanostní dědictví.</s>
        <s id="365">Výbor pro kulturu se snažil dosáhnout rovnováhy mezi těmito dvěma zájmy.</s>
      </P>
      <P id="128">
        <s id="366">Jako zpravodaj Výboru pro kulturu o Seskupení evropských regulačních orgánů v oblasti telekomunikací (BERT) jsem se zaměřil jen na aspekty, které patří do oblasti zodpovědnosti Výboru pro kulturu.</s>
        <s id="367">BERT by mělo být přístupné kontaktům nejen s průmyslem a se skupinami spotřebitelů, ale i se skupinami kulturních zájmů, neboť poskytují užitečné a spolehlivé informace o kulturních aspektech.</s>
      </P>
      <P id="129">
        <s id="368">Myslím, že telekomunikační vývoj využíváme správně, a celý proces může přispět k tomu, že Evropa se stane vedoucí znalostní společností ve světě, což je naším hlavním cílem.</s>
      </P>
    </SPEAKER>
    <SPEAKER ID="246" NAME="Ignasi Guardans Cambó" LANGUAGE="FR">
      <P id="130">
        <s id="369">Vážená paní předsedající, v prvé řadě bych rád poblahopřál zpravodajům k jejich práci.</s>
      </P>
      <P id="131">
        <s id="370">Výbor pro kulturu a vzdělávání od začátku bere celou tuto otázku velmi vážně, neboť už dále nemůžeme vydávat zákony o elektronické síti nebo o rádiovém frekvenčním spektru a zároveň ignorovat skutečnou podstatu obsahu, který se šíří.</s>
        <s id="371">Nemůže se to dělat na základě čistě technických, ba ani hospodářských kritérií, v kterých se nezohledňují cíle kulturní politiky ani ochrana různorodosti.</s>
        <s id="372">Realita digitálního světa od nás vyžaduje, abychom pracovali společně s televizními společnostmi a poskytovateli elektronických služeb a abychom vydávali zákony pro vnitřní trh s telekomunikacemi, který se stal neoddělitelným od audiovizuálního trhu.</s>
      </P>
      <P id="132">
        <s id="373">Potřebujeme i vyváženou reakci na problém nelegálního obsahu na internetu, což každého z nás přinutí vzít na sebe vlastní podíl zodpovědnosti v zápase, který se musí týkat nás všech, pokud naše děti a naše kultura, jak ji známe, mají být ochráněné.</s>
      </P>
      <P id="133">
        <s id="374">Proto podporuji všechny tyto texty v jejich současné podobě a doufám, že naše rozprava a závěrečné hlasování nebudou narušené venkovním tlakem na základě nesprávných informací.</s>
      </P>
    </SPEAKER>
    <SPEAKER ID="248" NAME="Lidia Joanna Geringer de Oedenberg">
      <P id="134">
        <s id="375">navrhovatelka stanoviska Výboru pro právní záležitosti. - (PL) Vážená paní předsedající, evropské rámcové právní předpisy o telekomunikacích byly přijaté v 90. letech minulého století a ve skutečnosti osvobodili vnitrostátní trhy od státních monopolů.</s>
        <s id="376">V důsledku toho nastal značný pokles cen hovorů poskytovaných konkurenčními provozovateli.</s>
        <s id="377">V nedávných letech jsme byli svědky revolučních změn v komunikačních technologiích: mobilní telefony a rozvoj internetu a bezdrátových sítí diametrálně změnily podobu telekomunikací.</s>
        <s id="378">Zákony EU musí tyto změny včetně sociálních důsledků odrážet.</s>
      </P>
      <P id="135">
        <s id="379">Přibližně 15 % Evropanů je zdravotně postižených a starší lidé budou do roku 2020 tvořit 25 % společnosti.</s>
        <s id="380">Právě těmto lidem se speciálními potřebami by měl být poskytnutý snadnější přístup k telekomunikačním službám.</s>
        <s id="381">Je nevyhnutné zabezpečit bezplatný přístup k společnému tísňovému číslu 112 pro lidi v celé Unii včetně uživatelů internetového telefonování, a k ostatním elektronickým hlasovým komunikačním službám.</s>
        <s id="382">Kromě toho musí mít zákazníci právo na úplné informace o právních povinnostech vyplývajících z používání příslušné služby, například pokud jde o autorská práva nebo i o právně zavedených omezeních.</s>
        <s id="383">Klíčem k lepší ochraně spotřebitele je především přesné definování povinností vnitrostátních regulačních orgánů vzhledem ke každodennímu uplatňování práv spotřebitelů.</s>
      </P>
    </SPEAKER>
    <SPEAKER ID="250" NAME="Manuel Medina Ortega">
      <P id="136">
        <s id="384">navrhovatel stanoviska Výboru pro právní záležitosti. - (ES) Vážená paní předsedající, zpravodajkyně paní Trautmannová řekla, že součástí této rozpravy by neměly být otázky duševního vlastnictví.</s>
        <s id="385">Souhlasím s ní, neboť si myslím, že ochrana duševního vlastnictví i ochrana soukromí a jiné právní pojmy, už byly definované v jiných právních rámcích.</s>
      </P>
      <P id="137">
        <s id="386">Nyní je však nutné upozornit na to, že ochrana duševního vlastnictví je stále důležitá, pokud jde o aktualizaci obsahu.</s>
        <s id="387">Telekomunikace byly charakterizované jako dálnice, kde se můžeme pohybovat svobodně; pokud však někdo na dálnici spáchá trestný čin, zasáhne policie.</s>
        <s id="388">Nemůžete ukradnout auto, jezdit s ním po dálnici, a když vás zastaví policie, říct, že na dálnici je svobodný pohyb.</s>
      </P>
      <P id="138">
        <s id="389">Myslím, že z hlediska Parlamentu je pro nás důležité, abychom opětovně stanovili důležitost ochrany duševního vlastnictví, opětovně stanovili ochranu soukromí, opětovně stanovili dokonce i právo, které mají lidé na soukromí, právo, které v současnosti velké telekomunikační společnosti porušují.</s>
      </P>
    </SPEAKER>
    <SPEAKER ID="252" NAME="Alexander Alvaro">
      <P id="139">
        <s id="390">navrhovatel stanoviska Výboru pro občanské svobody, spravedlnost a vnitřní věci. - (DE) Vážená paní předsedající, kdybyste mi přidělila na vystoupení stejný čas jako třem předcházejícím řečníkům, velmi by mi to vyhovovalo.</s>
        <s id="391">Rád bych však jen letmo poznamenal, že jsem měl dojem, že budu mít dvě a půl minuty.</s>
      </P>
      <P id="140">
        <s id="392">Abych tedy z toho času nic neztratil, dovolte mi poděkovat panu Malcolmovi Harbourovi, paní Catherine Trautmannové a paní Pilar del Castillové Veraové za naši skutečně vynikající spolupráci, o které se Malcolm už zmínil.</s>
        <s id="393">Řešili jsme tuto otázku bez rozporů, v duchu vzájemné důvěry a v mimořádně úzké spolupráci.</s>
        <s id="394">Naneštěstí je už příliš pozdě, abychom napravovali strukturální nedostatek způsobený tím, že dvě směrnice se slily do jedné.</s>
      </P>
      <P id="141">
        <s id="395">Přesto však mi dovolte říct v krátkém čase, který mám k dispozici, že jsem velmi rád, že Komise řešila všeobecnou otázku ochrany osobních údajů, i když dost povrchně.</s>
        <s id="396">Skutečnost je taková, vážená paní komisařko, že byste mi pravděpodobně neřekla podrobnosti o své kreditní kartě, své telefonní číslo a adresu, ani kdybych vás o to mile požádal.</s>
        <s id="397">Problémem je, že když používáte internet, většina těchto informací se tam možná už nachází, a to na místech, které si ani neumíte představit a kde byste je nerada viděla.</s>
        <s id="398">Jsem proto rád, že se mi ve spolupráci s ostatními skupinami a poslanci podařilo zabezpečit, že práva spotřebitelů na to, aby se s jejich osobními údaji zacházelo utajovaně a aby jejich osobní systémy byly chráněné, budou do tohoto balíčku zahrnuté.</s>
      </P>
      <P id="142">
        <s id="399">Vidím, že můj čas se naplňuje, ale doufám, že budeme mít víc příležitostí prodiskutovat tuto nebo jinou otázku důkladněji.</s>
        <s id="400">Proto bych vám ještě jednou rád poděkoval za naši konstruktivní spolupráci a možná se nám podaří posunout vývoj ochrany osobních údajů ve prospěch spotřebitelů.</s>
      </P>
    </SPEAKER>
    <SPEAKER ID="254" NAME="Angelika Niebler" LANGUAGE="DE">
      <P id="143">
        <s id="401">Vážená paní předsedající, vážená paní komisařko, vážený pane úřadující předsedo, dámy a pánové, dovolte i mně, abych začala poděkováním našim zpravodajům paní Trautmannové, panovi Harbourovi, paní del Castillové a paní Toiaové a všem stínovým zpravodajům za dobrou práci, kterou všichni vykonali, i za jejich plodnou spolupráci s těmi, kteří nebyli do práce na tomto materiálu až tak úzce zapojení.</s>
      </P>
      <P id="144">
        <s id="402">Poslední právní rámec pro liberalizaci trhu pochází z roku 2002.</s>
        <s id="403">Důležitost trhu byla už dnes zdůrazněná.</s>
        <s id="404">Konec konců, pokud vám mohu připomenout statistické údaje, jen v samotné Evropě dosáhnul odvětví telekomunikací obratu více než 300 miliard EUR.</s>
        <s id="405">Od tohoto trhu jsou závislé tisícovky pracovních míst, a tak je důležité, abychom nadále rozvíjeli právní rámec, který ve zkoušce od roku 2002 obstál takovým způsobem, že do tohoto evropského úspěšného příběhu lze přidat nové kapitoly.</s>
        <s id="406">Abychom dosáhli tohoto cíle, v prvé řadě musíme přirozeně upravit náš právní rámec tak, aby se v něm zohledňoval technologický vývoj.</s>
      </P>
      <P id="145">
        <s id="407">V krátkém čase, který byl přidělený i mně, bych ráda zdůraznila dvě témata, která jsou pro mě osobně mimořádně důležitá.</s>
        <s id="408">První jsou investice do infrastruktury odvětví špičkových technologií v Evropě.</s>
        <s id="409">V Evropě čelíme ohromné výzvě investovat co nejvíce a co nejrychleji do těchto nových vysokorychlostních širokopásmových sítí.</s>
        <s id="410">Je to jeden z klíčů k dosažení konkurenceschopné Evropy.</s>
        <s id="411">Musíme vytvořit právní podmínky, v nichž tyto investice přinesou plody.</s>
        <s id="412">Na druhé straně nesmíme vytvářet nové monopoly a uzavřené trhy.</s>
      </P>
      <P id="146">
        <s id="413">Ve výboru jsme zabezpečili, že riziko spojené s vytvářením nových sítí bude spravedlivě rozdělené a že regulační orgány budou v budoucnosti muset brát toto společné sdílení rizika v úvahu.</s>
      </P>
      <P id="147">
        <s id="414">Kromě toho jsme věnovali velkou pozornost tématu frekvenční politiky.</s>
        <s id="415">V Evropě upřednostňujeme flexibilnější frekvenční politiku.</s>
        <s id="416">Věřím, že je možné najít dobrý způsob rozdělování digitální dividendy, tak aby se zohlednili legitimní zájmy provozovatelů vysílání, přičemž i pro nové služby se poskytne co možná nejvíce flexibility.</s>
      </P>
    </SPEAKER>
    <SPEAKER ID="256" NAME="Erika Mann">
      <P id="148">
        <s id="417">jménem skupiny PSE. - (DE) Vážená paní předsedající, chci se věnovat jen dvěma věcem.</s>
        <s id="418">Ráda bych začala oblastí, v níž potřebujeme ještě objasnit jednu nebo dvě záležitosti s paní Pilar del Castillovou Veraovou.</s>
        <s id="419">Mám na mysli otázku, jak může být zabezpečená nezávislost a autonomie budoucí malé agentury a jaký je nejvhodnější způsob jejího financování.</s>
        <s id="420">Na tento problém existují velmi odlišné názory.</s>
        <s id="421">Velmi ráda bych se od Rady dozvěděla, jak se připravují diskuse na toto téma a jak by si Rada představovala, že bude zabezpečené vytvoření sekretariátu nebo Seskupení OERT - nebo jaký název se pro tento orgán přijme - a jaký způsob financování plánuje.</s>
        <s id="422">Vzhledem k tomu si myslím, že paní komisařka zcela správně uvedla, že chceme evropskou strukturu a nepřejeme si vytvoření struktur, které přesně nezapadají do evropského právního systému.</s>
      </P>
      <P id="149">
        <s id="423">Jak víte, existují dva způsoby financování, o nichž se vede diskuse.</s>
        <s id="424">Prvním je smíšené financování, které navrhla zpravodajkyně, a druhým je návrh, který jsem předložila já a který podporuje moje skupina, abychom poskytli financování z rozpočtu Společenství.</s>
        <s id="425">Ať to bude jakkoliv, bylo by zajímavé vyslechnout si, jaký postoj k otázce financování nyní zaujímá Rada, která samozřejmě přiostřila diskuse o tomto bodu, a vlastně i vnitrostátní regulační orgány.</s>
      </P>
      <P id="150">
        <s id="426">Moje druhá otázka, která je také adresovaná Radě, se týká financování nových sítí.</s>
        <s id="427">I zde jsme přijali různé pozměňující návrhy včetně toho, který jsem předložila na projednávání ve Výboru pro průmysl, výzkum a energetiku a který se trochu podrobněji zabývá možnou formou systému společného sdílení rizika, pokud podniky zrealizují požadované investice a pokud účastníci hospodářské soutěže mají mít přístup k sítím hned od začátku.</s>
        <s id="428">Podle toho, do jsem slyšela, má Rada odlišný názor a nepřeje si zacházet do takových podrobností ani dávat společnostem záruku, že se může uskutečnit jakékoliv společné sdílení rizika.</s>
        <s id="429">Byla bych vám vděčná za postřehy k těmto otázkám.</s>
      </P>
    </SPEAKER>
    <SPEAKER ID="258" NAME="Patrizia Toia">
      <P id="151">
        <s id="430">jménem skupiny ALDE. - (IT) Vážená paní předsedající, dámy a pánové, zpomalení výroby a hospodářského růstu v Evropě pocítil i odvětví telekomunikací, které v současnosti prochází rozličnými krizemi.</s>
        <s id="431">Je to odvětví, které si vyžaduje investice, jehož hnací silou je výzkum a inovace a který potřebuje i slušné množství času, aby mohl přijmout vlastní rozhodnutí.</s>
        <s id="432">Proto si myslím, že je mu nutné poskytnout všemožnou podporu a že náš "balíček přezkoumání", týkající se regulačního rámce, může povzbudit oživení tohoto odvětví poskytnutím stabilního, pevného a efektivního právního rámce.</s>
      </P>
      <P id="152">
        <s id="433">Toto je podle mě smyslem naší práce v Parlamentu a v Seskupení ITRE.</s>
        <s id="434">Naším záměrem při práci bylo poskytnout rámec, jak říkala paní Trautmannová, který je méně komplikovaný, jasnější a efektivnější než předcházející rámec, v přesvědčení, že někdy nepotřebujeme více pravidel ani více zákonů, ale spíše spolehlivé a účinné nástroje na uplatňování existujících pravidel, a někdy dokonce na odstranění současného rámce.</s>
      </P>
      <P id="153">
        <s id="435">Tvrdě jsme pracovali na vytvoření otevřeného, konkurenceschopného trhu a snažili jsme se vyřešit věčnou dichotomii mezi starými, nechci říkat historickými, a dříve monopolistickými provozovateli a novými provozovateli tvrzením, že ve vyváženém rámci může být prostor pro každého, pokud existuje obchodní šikovnost a expertíza v oblasti návrhů a pokud jsou k dispozici zdroje.</s>
      </P>
      <P id="154">
        <s id="436">Na závěr se domnívám, že jsme zdůraznili, a osobně si myslím, že toto je rozhodující moment, že ve flexibilnějším a deregulovaném rámci je úloha regulace, rozličných povinností a řetězce zodpovědností mimořádně důležitá; a souhlasím s názorem, který nyní vyslovila paní komisařka, že pro rozličné orgány zodpovědné za základní úlohu regulace je důležité, aby měly jasně určené úlohy a oblasti zodpovědnosti.</s>
      </P>
      <P id="155">
        <s id="437">Ještě jeden poslední bod, o němž se zmínilo více kolegů i zpravodajkyně, jejíž práci jsme všichni ocenili, a tou je úloha spotřebitele: spotřebitel je často odsunutý do pozadí, ale chceme ho dostat do popředí a udělat z něj centrum zájmu, protože podle mě je on společně s obchodem skutečnou hybnou silou trhu.</s>
      </P>
    </SPEAKER>
    <SPEAKER ID="260" NAME="Roberts Zīle" LANGUAGE="LV">
      <P id="156">
        <s id="438">Děkuji, vážená paní předsedající.</s>
        <s id="439">Rád bych začal poděkováním všem zpravodajům za jejich práci na balíčku o elektronických komunikacích, počínaje organizací slyšení a končíc přípravou zpráv.</s>
        <s id="440">Chtěl bych poděkovat i paní komisařce Redingové za spolehlivou a aktivní práci v oblasti elektronických komunikací, jak na problematice roamingu, tak i na tomto balíčku.</s>
        <s id="441">Zároveň však nejsem přesvědčený, že pozměňující návrhy vypracované různými výbory k návrhům předloženým Komisí přinesou lepší využití zdrojů, hospodářskou soutěž v rámci jednotného trhu EU a efektivnost pro spotřebitele.</s>
        <s id="442">Uvedu jen několik důvodů, proč mám tento názor.</s>
      </P>
      <P id="157">
        <s id="443">Za prvé, je možné, že společná struktura vytvořená z vnitrostátních regulačních orgánů, OERT, bude demokratičtější regulační strukturou než úřad navržený Komisí, ale OERT bude možná působit v souladu s horšími zásadami spolupráce a oslabí schopnost Komise přijímat regulační rozhodnutí.</s>
        <s id="444">Abych uvedl druhý příklad, funkční rozdělení podniků v oblasti telekomunikací, kterým se přístup k sítím oddělí od jiných maloobchodních produktů, bylo ze strany Komise odvážným návrhem.</s>
        <s id="445">Zdá se však, že tento požadavek na oddělení jako výjimečné opatření, které mají zavést vnitrostátní regulační orgány, se ve skutečnosti na mnoha trzích nikdy nevyužije.</s>
        <s id="446">Není tajemstvím, že pravomoci regulačních orgánů v menších státech EU na přijetí takovýchto výjimečných opatření proti velkým společnostem budou velmi omezené, a tak nejsem přesvědčený, že Parlament v tomto případě dělá pokroky, pokud jde o posílení jednotného evropského trhu, v porovnání s návrhem Evropské komise.</s>
      </P>
    </SPEAKER>
    <SPEAKER ID="262" NAME="Rebecca Harms">
      <P id="158">
        <s id="447">jménem skupiny Verts/ALE. - (DE) Vážená paní předsedající, k těm mnoha poděkováním, které jsme slyšeli, bych ráda přidala jedno velmi speciální, své vlastní.</s>
        <s id="448">Byla jsem zodpovědná za rámcovou směrnici ve Výboru pro průmysl, výzkum a energetiku a právě díky politickým instinktům Catherine Trautmannové v záležitostech týkajících se médií a její schopnosti pracovat velmi strukturovaně a systematicky jsme my v Parlamentu možná byli prostřednictvím zprávy o rámcové směrnici schopní zabránit provádění chybně vedené mediální politiky.</s>
        <s id="449">Uvidíme.</s>
      </P>
      <P id="159">
        <s id="450">Vážená paní komisařko, podle mého názoru Parlament udělal velmi významné změny v návrhu rámcové směrnice, pokud jde o právní předpisy o hospodářské soutěži a především o obchodování s frekvencemi.</s>
        <s id="451">Zjistila jsem, že vaše původní návrhy na rámcovou směrnici se zaměřovaly výlučně na trh a vysoce přeceňovali digitální dividendu.</s>
        <s id="452">Tyto návrhy se naštěstí nelíbily členům Výboru pro kulturu a vzdělávání a následně ani Výboru pro průmysl, výzkum a energetiku.</s>
        <s id="453">Naopak, moji kolegové, poslanci Parlamentu, zařadili ve svých jednáních na první místo veřejné kulturní a politické zájmy a všeobecné veřejné dobro a toto se podle mě velmi jasně odráží v následujících částech zprávy paní Trautmannové:</s>
      </P>
      <P id="160">
        <s id="454">Rádiové frekvence jsou definované jako veřejné dobro a zodpovědnost za ně budou mít i nadále členské státy.</s>
        <s id="455">Přednost bude mít zejména vysílání, ale i služby zaměřené na vytváření veřejného mínění.</s>
        <s id="456">Váš pokus zatlačit vysílání do defenzívy zklamal, paní komisařko.</s>
        <s id="457">Bude jednodušší zavést celoevropské služby, je to dobré řešení a jsem přesvědčená, že budete souhlasit.</s>
        <s id="458">Členské státy budou mít i hlavní zodpovědnost za další harmonizaci frekvencí.</s>
        <s id="459">Pokud se vyskytnou problémy, rozhodnutí nebude přijímat Komise sama.</s>
        <s id="460">Do rozhodování se zapojí i Parlament.</s>
        <s id="461">Významnou úlohu bude hrát BERT.</s>
        <s id="462">Pokud jde o mě, je zcela samozřejmé, že jeho financování musí být evropské.</s>
        <s id="463">Doufám, že se nám podaří zabezpečit, aby to tak bylo.</s>
      </P>
      <P id="161">
        <s id="464">Kromě rámcové směrnice a poznámky o frekvencích bych chtěla říct něco o dvou dalších zprávách a začnu zprávou pana Harboura.</s>
        <s id="465">Ve vaší zprávě, pane Harboure, je skutečně několik velmi dobrých ustanovení pro spotřebitele a pro zájmy spotřebitelů.</s>
        <s id="466">V budoucnosti se bude věnovat větší pozornost například zájmům lidí se zdravotním postižením.</s>
        <s id="467">Taktéž věřím, že podpoříte dokonce i pluralitu médií prostřednictvím vámi navržených pravidel o povinných službách.</s>
      </P>
      <P id="162">
        <s id="468">Moje skupina však nesouhlasí s pokusem regulovat i autorská práva, o kterém se hovoří ve zprávě.</s>
        <s id="469">Vůbec se nám to nelíbí.</s>
        <s id="470">Na druhé straně se nám nelíbí ani francouzský model, a tuto poznámku adresujeme i předsednictví Rady, a naši podporu nemá ani model "třikrát a dost".</s>
        <s id="471">Tento pokus vůbec nezmírňuje naše obavy o autorská práva ani o ochranu soukromí na internetu.</s>
      </P>
      <P id="163">
        <s id="472">Na závěr mi dovolte říct několik slov o zprávě pana Alvara.</s>
      </P>
      <P id="164">
        <s id="473">Opět jste, pane Alvaro, mluvil s velkým přesvědčením o ochraně osobních údajů.</s>
        <s id="474">Domnívám se, jako jste i vy naznačili ve svých vystoupeních, že v otázkách jako je například ochrana IP adres, neexistuje důsledný přístup.</s>
        <s id="475">Naše zkušenost se skandálem v telekomunikacích a s obchodováním s adresami prostřednictvím zákaznických telefonických center ukázala, že v případě IP adres se musí zabezpečit maximální ochrana, a doufám, že v tomto smyslu dosáhneme dohody v průběhu nejbližších dvou týdnů.</s>
      </P>
    </SPEAKER>
    <SPEAKER ID="264" NAME="Eva-Britt Svensson">
      <P id="165">
        <s id="476">jménem skupiny GUE/NGL. - (SV) Vážená paní předsedající, doufám, že mnozí naši občané sledují tuto rozpravu a že se do ní zapojí ještě před hlasováním, neboť zahrnuje velmi významné změny, zejména pokud jde o internetové služby.</s>
      </P>
      <P id="166">
        <s id="477">Evropská sjednocená levice by chtěla zvlášť upozornit na tři hlavní oblasti:</s>
      </P>
      <P id="167">
        <s id="478">Za prvé, Skupina konfederace Evropské sjednocené levice/Severské zelené levice je proti návrhu zřídit v této oblasti nový evropský orgán.</s>
        <s id="479">Bude to dražší a složitější.</s>
        <s id="480">Není nevyhnutné vytvářet ještě další evropský orgán.</s>
      </P>
      <P id="168">
        <s id="481">Za druhé, pokud jde o elektronické služby, musí se klást větší důraz na geografické rozdíly a na rozdílnou infrastrukturu.</s>
        <s id="482">Musíme zdůraznit, že přístup pro spotřebitele musí být stejný, aby v našich společnostech nevznikly další propasti.</s>
        <s id="483">V přístupu k elektronickým službám nesmí být žádné rozdíly mezi těmi, kdo žijí v městech a v regionech se silným hospodářstvím, a těmi, kdo žijí v regionech se slabým hospodářstvím a v řídce obydlených oblastech.</s>
        <s id="484">Pokud mají takové významné investice do infrastruktury na sebe převzít soukromé subjekty, a ne společnost nebo stát, vzniká jasné riziko, že ne všichni občané budou mít stejný přístup za stejnou cenu.</s>
      </P>
      <P id="169">
        <s id="485">Za třetí, skupina GUE/NGL reaguje na významný vliv, který si uplatňují rozličné průmyslové lobbistické skupiny.</s>
        <s id="486">Telekomunikační balíček by neměl ovlivňovat autorská práva, ale lobbisté přesto dosáhli slyšení především o tomto tématu v návrhu.</s>
        <s id="487">Návrhy lobbistických skupin, které byly přijaté všemi skupinami kromě Evropské sjednocené lavice, která byla jedinou skupinou hlasující ve Výboru pro vnitřní trh a ochranu spotřebitele proti, otevírají možnosti na kontrolu stahování z internetu a bezplatného přístupu, například na webové stránky, jako jsou MySpace a YouTube.</s>
      </P>
      <P id="170">
        <s id="488">Pozměňující návrhy přišly pozdě a potajmu bez toho, aby se mezi občany uskutečnila velká diskuse o těchto významných změnách.</s>
        <s id="489">Ve Švédsku jsme například měli rozsáhlou diskusi o výměně souborů po internetu.</s>
        <s id="490">Pracuji proti rozhodnutí zakázat výměnu souborů po internetu na vnitrostátní úrovni a dělám to i na úrovni EU.</s>
        <s id="491">Riziko, že nyní přijmeme rozhodnutí na úrovni EU, je větší než riziko přijetí rozhodnutí na vnitrostátní úrovni, neboť lobbistické skupiny mají v systému EU významný vliv a dosah a mnohým občanům chybí dostatečné informace, když se o těchto otázkách diskutuje na úrovni EU.</s>
        <s id="492">Doufám, že ze strany občanů se zdvihne mohutná vlna názorů na zaručení svobody vyjadřování a přístupu k internetovým službám.</s>
      </P>
    </SPEAKER>
    <SPEAKER ID="266" NAME="Nils Lundgren">
      <P id="171">
        <s id="493">jménem skupiny IND/DEM. - (SV) Vážená paní předsedající, moje druhé křestní jméno je Sisyfos.</s>
        <s id="494">Zvolilo mě 15 % obyvatel Švédska, abych tu v Evropském parlamentu byl v opozici vůči tomu, že se EU angažuje ve stále větším množství oblastí, a tak pokračuje v centralizaci a byrokratizaci Evropské společnosti.</s>
        <s id="495">Je to sisyfovská úloha.</s>
      </P>
      <P id="172">
        <s id="496">Telekomunikace jsou jednou z oblastí, kde má EU vykonávat důležitou funkci, a já se s uspokojením dívám na navržený telekomunikační balíček, který zahrnuje vyšší míru hospodářské soutěže a větší ochranu soukromí, ale zdá se neodvratné, že získáme i centralizaci a byrokratizaci.</s>
        <s id="497">V této souvislosti existují dvě věci. vůči kterým jsem v opozici.</s>
        <s id="498">Za prvé, navrhuje se, aby se frekvenční spektrum, které je digitalizací uvolněné, přidělovalo podle pravidel EU.</s>
        <s id="499">Za druhé, navrhuje se vytvoření nového Evropského úřadu pro trh elektronických komunikací.</s>
      </P>
      <P id="173">
        <s id="500">Naléhavě žádám Parlament, aby oba tyto návrhy zamítnul.</s>
        <s id="501">Uvolněné frekvenční spektrum musí být přidělované členskými státy a přirozeným řešením je rozvíjet orgány evropských dozorčích úřadů nad telekomunikacemi, které už existují.</s>
      </P>
    </SPEAKER>
    <SPEAKER ID="268" NAME="Desislav Chukolov" AFFILIATION="NI">
      <P id="174">
        <s id="502">(BG) Vážená paní předsedající, vážení kolegové, žasnu nad tím, co se tu v tomto sále dnes řeklo, a nikdo nezdůraznil to, že je nutné zachovat důvěrný charakter informací.</s>
        <s id="503">Když se diskutuje o tak důležité otázce, vyzývám vás, abychom v žádném případě nenásledovali příklad Spojených států.</s>
      </P>
      <P id="175">
        <s id="504">Víte, že pod záminkou nazývanou "boj proti terorismu a pirátství” usiluje nadnárodní oligarchie dostat co nejvíc občanů pod úplnou, neomezenou a před občanskou společností neodůvodnitelnou kontrolu.</s>
        <s id="505">Důvěrný charakter našich osobních informací musí být zachovaný za každou cenu.</s>
        <s id="506">Opakuji - za každou cenu!</s>
      </P>
      <P id="176">
        <s id="507">V Bulharsku jsou v současnosti všechny telefonické hovory kontrolované.</s>
        <s id="508">Ti, co jsou v mé zemi u moci, chtějí, aby od budoucího roku byl úplný a neomezený přístup ke všem logovacím souborům a k zaslaným elektronickým zprávám z každého jednoho počítače.</s>
        <s id="509">Toto se nedělá z bezmocnosti.</s>
        <s id="510">V Bulharsku je stejně jako v Evropě dost vysoce kvalifikovaných a schopných odborníků, kteří dokážou bojovat proti jakémukoliv druhu počítačové trestné činnosti.</s>
        <s id="511">Znovu opakuji, že toto se dělá s cílem úplné kontroly nad občany.</s>
      </P>
      <P id="177">
        <s id="512">Právo na svobodu nám zaručuje i právo na lidskou důstojnost.</s>
        <s id="513">Každý, kdo se pokouší zbavit nás důstojnosti, by měl být pokáraný a veřejně odhalený, a neměla by se mu poskytnout mediální podpora, aby měl s takovými úmysly a tímto způsobem úspěch.</s>
      </P>
      <P id="178">
        <s id="514">Před časem v Bulharsku proběhla bez velkého zájmu diskuse na téma občanských práv v elektronickém světě.</s>
        <s id="515">Jediným závěrem v té době bylo, že ať chtějí občané cokoliv, žijí s tím, co se jim vnutí.</s>
        <s id="516">S pevným přesvědčením mohu zaručit všem obyvatelům Bulharska, že strana Ataka zruší hned na začátku své vlády příští rok jakékoliv zasahování do korespondence a monitorování na internetu.</s>
      </P>
      <P id="179">
        <s id="517">Na závěr bych rád řekl, že pokud se naše právo na soukromou korespondenci jednou omezí, zůstane omezené navždy.</s>
        <s id="518">Dokonce i tehdy, pokud teroristi začnou na roznášení pošty používat holuby.</s>
        <s id="519">Pokud někdo nahradí svobodu bezpečností, nezaslouží si ani svobodu, ani bezpečnost.</s>
        <s id="520">Děkuji.</s>
      </P>
    </SPEAKER>
    <SPEAKER ID="270" NAME="Paul Rübig" AFFILIATION="PPE-DE">
      <P id="180">
        <s id="521">(DE) Vážená paní předsedající, vážená paní komisařko Redingová, dámy a pánové, dovolte mi, abych začal blahopřáním Komisi.</s>
        <s id="522">Dospěli jsme nyní do druhého stádia v procesu snižování roamingových poplatků za hlasové telefonní služby.</s>
        <s id="523">Myslím, že tato regulace se v praxi ukázala jako velmi účinná.</s>
        <s id="524">Na konci prázdninového období však nicméně naše spotřebitele opět nepříjemně zasáhnou znepokojivě vysoké účty, neboť, pokud máme říct pravdu, na trhu, v oblasti SMS a především pokud jde o datový roaming, se dosáhlo jen velmi malého pokroku.</s>
      </P>
      <P id="181">
        <s id="525">Z tohoto důvodu vyzývám Komisi, aby v této věci konala a vytvořila jednotný evropský trh pro evropské spotřebitele.</s>
        <s id="526">Můžeme jen konstatovat, že tato část evropského vnitřního trhu ještě není způsobilá k provozu a že v této oblasti je bezodkladně nutné vytvořit jednotný trh, zejména prostřednictvím postupného zavedení společného flexibilního plánu na přidělování frekvencí.</s>
        <s id="527">Výkonné řízení tohoto vzácného zdroje je obzvlášť důležité.</s>
      </P>
      <P id="182">
        <s id="528">Digitální dividenda je historickou příležitostí a i pro televizní společnosti bude důležité, aby byly schopné přenášet své programy do mobilních telefonů třetí generace, abychom mohli dospět k vytvoření společné evropské mediální oblasti.</s>
        <s id="529">Digitální dividenda vytváří i nové příležitosti ve sféře evropských komunikací.</s>
      </P>
      <P id="183">
        <s id="530">Rád bych zdůraznil i význam uplatnění rozhodnutí Světové konference o radiokomunikaci na základě tohoto přístupu a vyzývám Komisi, jelikož pro seskupení BERT neexistuje žádné ustanovení, aby se mohlo těmito otázkami zabývat, aby zřídila svůj vlastní úřad nebo skupinu na přezkoumání těchto záležitostí a aby schválila oficiální pokyny týkající se spolupráce.</s>
      </P>
      <P id="184">
        <s id="531">Domnívám se rovněž, že by mělo být seskupení BERT plně financované ze zdrojů Společenství, protože prostě potřebujeme úřad nebo instituci spadající pod evropský vnitřní trh a protože vnitrostátním regulačním orgánům v ostatních členských státech by mělo být přiděleno více práv.</s>
      </P>
    </SPEAKER>
    <SPEAKER ID="272" NAME="Silvia-Adriana Ţicău" AFFILIATION="PSE">
      <P id="185">
        <s id="532">(RO) Milí kolegové, rozvoj informační společnosti se opírá o sítě a služby elektronických komunikací.</s>
      </P>
      <P id="186">
        <s id="533">Přechodem z analogového na digitální televizní vysílání do roku 2012 se na evropské úrovni uvolní značný rozsah frekvencí, což umožní rozvoj nových technologií a inovační řešení podporující evropskou konkurenceschopnost v tomto odvětví.</s>
        <s id="534">Evropský parlament podporuje s cílem plně využít digitální dividendu v Evropě společný, flexibilní a vyvážený přístup, který na jedné straně umožňuje provozovatelům vysílání nadále poskytovat a rozšiřovat své služby a na druhé straně provozovatelům elektronických komunikací užívat tento zdroj na poskytování nových služeb souvisejících s důležitým sociálním a hospodářským využitím a zdůrazňuje skutečnost, že digitální dividenda by měla být přidělovaná v souladu se zásadou technologické neutrality.</s>
      </P>
      <P id="187">
        <s id="535">Používání digitální dividendy může pomoci dosáhnout cíle lisabonské strategie poskytováním kvalitnějších, vzájemně spolupracujících sociálních služeb jako je například elektronická státní správa, elektronická zdravotní péče, elektronické vzdělávání, a to především pro lidi žijící v zanedbaných, izolovaných nebo venkovských oblastech.</s>
      </P>
      <P id="188">
        <s id="536">Uznáváme právo členských států rozhodovat o používání digitální dividendy, ale domníváme se, že koordinovaný přístup Společenství významně zvýší hodnotu digitální dividendy a že je nejúčinnějším způsobem, jak zamezit škodlivým rozporům mezi členskými státy i mezi členskými státy a třetími zeměmi a jak zabezpečit, aby uživatelé frekvenčního spektra měli prospěch ze všech výhod vnitřního trhu.</s>
      </P>
      <P id="189">
        <s id="537">Důvěra spotřebitelů ke službám informační společnosti závisí na kvalitě služeb elektronické komunikace, jejich bezpečnosti a ochrany osobních údajů.</s>
        <s id="538">Je nevyhnutné, aby vnitrostátní regulační orgány konzultovaly se všemi poskytovateli služeb elektronické komunikace před tím, než přijmou specifická opatření v oblasti bezpečnosti a integrity elektronické komunikační sítě.</s>
        <s id="539">Domnívám se také, že členské státy by měly zavést opatření na podporu vytvoření trhu pro výrobky a služby dostupné ve velkém rozsahu, které by měly zahrnovat zařízení určené pro zdravotně postižené uživatele.</s>
      </P>
    </SPEAKER>
    <SPEAKER ID="274" NAME="Alexander Alvaro" AFFILIATION="ALDE">
      <P id="190">
        <s id="540">(DE) Vážená paní předsedající, tímto dostávám neočekávanou příležitost reagovat na příspěvek paní Harmsové, což udělám s mimořádnou radostí, protože se domnívám, že rozdíl mezi návrhy a fakty je v zprávě rozhodně zřejmý.</s>
        <s id="541">V zásadě jsme začlenili rozhodnutí Spolkového ústavního soudu, které vytvořilo nové základní právo.</s>
        <s id="542">Právo na důvěrný ráz a integritu systémů IT bylo první záležitostí, která měla být v tomto legislativním aktu zachovaná.</s>
        <s id="543">Proto jsme jednali rychleji než jakýkoliv členský stát, především stát, z kterého pocházím.</s>
        <s id="544">Do tohoto legislativního aktu byly zahrnuty i veřejně přístupné soukromé sítě, služby jako Facebook, Bebo a jiné, kterých se doteď směrnice vůbec netýkala.</s>
        <s id="545">Jak postupovat v případě "cookies" a podobného softwaru nebo jiných aplikací, jež přenášejí údaje o uživateli zpět na server dané společnosti v původním stavu a bez předcházejícího souhlasu spotřebitele?</s>
        <s id="546">Stanou se minulostí?</s>
        <s id="547">Spotřebitelé v podstatě poskytli svůj předcházející souhlas v souvislosti se všemi údaji ve svých počítačích, mobilních telefonech a jiných aplikacích, které patří nebo jsou dokonce přístupné třetím stranám.</s>
        <s id="548">Informace o místě uživatele bude v budoucnosti možné zachytit anonymně nebo s předcházejícím souhlasem spotřebitele.</s>
        <s id="549">Směrnice vyloučí všechny nevyžádané reklamní zprávy, všechny iritující textové zprávy, hloupé e-maily a podobné záležitosti.</s>
        <s id="550">Oznámení úřadů na ochranu údajů bude v budoucnosti povinné vždy, jakmile jakýkoliv orgán přistoupí k vyhledávání osobních údajů o jakékoliv osobě.</s>
      </P>
      <P id="191">
        <s id="551">V neposlední ředě jsme vytvořili jasnější rámec oznamovací povinnosti v případě narušení bezpečnosti a ztráty údajů.</s>
        <s id="552">Vzhledem k tomu, že jsme předtím diskutovali o návrzích, musím uvést, že zvažujeme způsob postupu v souvislosti s IP adresami, protože IP adresy, a to si nesmíme plést, nejsou údaje, se kterými se obchoduje, což jsou osobní údaje, údaje o kreditních kartách atd., a i kdyby se s nimi obchodovalo, toto jen v krátkosti vysvětlím, IP adresy nejsou nevyhnutně informacemi o osobě, aspoň ne tehdy, kdy vaše lednička vysílá zprávy vašemu počítači.</s>
      </P>
      <P id="192">
        <s id="553">(Předsedající řečníka přerušila.)</s>
      </P>
    </SPEAKER>
    <SPEAKER ID="276" NAME="Seán Ó Neachtain" AFFILIATION="UEN">
      <P id="193">
        <s id="554">(GA) Vážená paní předsedající, je nevyhnutné, aby měli lidé přístup k širokopásmovému internetu a moderním technologiím bez ohledu na to, kde žijí, zda v malých či velkých vesnicích, na venkově nebo v městech či velkoměstech.</s>
        <s id="555">Společnosti, které sídlí v určitých oblastech, se spoléhají na rychlé internetové služby.</s>
        <s id="556">Pokud nebudou širokopásmové služby v některých oblastech přístupné, nelze tam přilákat investice a firmy.</s>
      </P>
      <P id="194">
        <s id="557">Je nevyhnutelné, aby se vlády nerovnoměrností mezi venkovskými a městskými oblastmi v souvislosti s digitálními a širokopásmovými službami zabývali s cílem zabezpečit v těchto oblastech konkurenceschopnost a investice.</s>
        <s id="558">Zvláště se to týká Irska, kde je nerovnoměrnost důsledkem existence soukromé společnosti Ericom, která kontroluje internetové služby a následkem toho dochází k ohromnému nepoměru mezi venkovskými a městskými oblastmi.</s>
        <s id="559">Byl bych rád, kdyby paní komisařka přezkoumala tento stav, protože podle všeho se zdá, že to není schopný provést ani národní regulační orgán, ani vláda.</s>
      </P>
    </SPEAKER>
    <SPEAKER ID="278" NAME="David Hammerstein" AFFILIATION="Verts/ALE">
      <P id="195">
        <s id="560">(ES) Je zřejmé, že z ambiciózního projektu, který Komise předložila před rokem, zůstal jen nevýrazný stín.</s>
        <s id="561">Je to smutné z několika důvodů, neboť spotřebitelé potřebují nezávislé evropské řízení, a ne klub národních regulačních orgánů, které jsou výrazně ovlivňované největšími domácími firmami.</s>
      </P>
      <P id="196">
        <s id="562">Skupina Verts/ALE nesouhlasí s tím, aby se Evropský úřad pro trh elektronických komunikací stal jen klubem regulačních orgánů, které ho finančně podporují, který postrádá transparentnost a nad kterým nemá Evropská komise dostatečnou kontrolu nebo právo veta.</s>
        <s id="563">Nezávislost nového orgánu je sporná.</s>
      </P>
      <P id="197">
        <s id="564">Je též škoda, že pro tlak ze strany velkých telekomunikačních společností, nemají nové inovativní podniky přístup k hlavním telekomunikačním infrastrukturám a musí docházet ke zdvojení infrastruktury.</s>
      </P>
      <P id="198">
        <s id="565">Skupina Verts/ALE obhajuje neutralitu v technologiích a oddělení činností s cílem odstranit dominantní pozici státních telekomunikačních gigantů.</s>
        <s id="566">Evropský parlament byl však příliš obezřetný a příliš ovlivněný lobbistickými skupinami a přehlížel zájmy nových a inovativnějších podniků, které poskytují nejvíce bezdrátových služeb v Evropě a nabízejí výhody spotřebitelům.</s>
      </P>
      <P id="199">
        <s id="567">S politováním konstatuji, že nám v podstatě unikla příležitost vytvořit mnohem vyšší přidanou hodnotu na telekomunikačním trhu.</s>
        <s id="568">Nejvíce nás znepokojují některé nebezpečné návrhy ve zprávě pana Harboura, které jsou zřetelným porušením zásady neutrality internetu jako prostředku komunikace, zásahem do soukromí uživatelů, ohrožením svobody na internetu a kromě toho jasně přesahují právní rámec telekomunikačního balíčku pokud jde o obsah, vymezení zákonného a nezákonného postupu a vymezení toho, co je zákonné a nezákonné v oblasti duševního vlastnictví a pokud jde o třídění informací.</s>
      </P>
      <P id="200">
        <s id="569">Tento balíček se týká infrastruktury trhu, spotřebitelů a ne způsobu, jak změnit poskytovatele internetových služeb na digitální policajty.</s>
      </P>
    </SPEAKER>
    <SPEAKER ID="280" NAME="Hanne Dahl" AFFILIATION="IND/DEM">
      <P id="201">
        <s id="570">(DA) Vážená paní předsedající, telekomunikační balíček ve své současné podobě obsahuje mnoho kvalitních opatření.</s>
        <s id="571">Běžní spotřebitelé získají jednodušší přístup k internetu a internet zlevní zároveň se zvýšením transparentnosti na trhu.</s>
        <s id="572">Avšak balíček má i některé velmi nešťastné stránky, o nichž se zmínil můj předřečník.</s>
        <s id="573">Otázka vymezení zákonného a nezákonného obsahu na internetových stránkách nabízí prostor pro dohled, registraci a kontrolu v souvislosti s každou naší komunikací a transakcemi na internetu do té míry, že jsou země, které bychom podle běžných kritérií nepovažovali za demokratické.</s>
      </P>
      <P id="202">
        <s id="574">Registraci nemůžeme umožnit, stejně jako nemůžeme poskytovatelům služeb umožnit svévolné blokování přenosu informací, které někdo považuje za škodlivé.</s>
        <s id="575">Tento krok by se ve velké míře podobal tomu, jako bychom zaměstnali armádu inspektorů na evropských poštách s cílem zničit listové zásilky, jejichž čtení by podle jejich názoru adresátovi uškodilo.</s>
        <s id="576">Kdo bude oprávněný číst moje zamilované dopisy?</s>
        <s id="577">Musíme zabezpečit, aby se budoucí právní předpisy nestaly elektronickou svěrací kazajkou, ale rámcem, který v budoucnosti umožní rozvoj kultury, společenské debaty a interaktivního života.</s>
      </P>
    </SPEAKER>
    <SPEAKER ID="282" NAME="Jerzy Buzek" AFFILIATION="PPE-DE">
      <P id="203">
        <s id="578">(PL) Vážená paní předsedající, na úvod bych chtěl poblahopřát paní komisařce Redingové.</s>
        <s id="579">Rok po přijetí nařízení o roamingu máme další balíček, který je velmi důležitý zejména pro spotřebitele.</s>
        <s id="580">Též bych rád poblahopřál zpravodajům.</s>
        <s id="581">Museli zkoordinovat čtyři zprávy a zdá se, že se jim to úspěšně podařilo.</s>
      </P>
      <P id="204">
        <s id="582">Ochrana spotřebitele uvedená v nařízeních, kterých se týká zpráva pana Malcolma Harboura, velmi úzce souvisí se správným přidělováním digitální dividendy, kterou spotřebitelé očekávají.</s>
        <s id="583">V souladu s návrhem paní komisařky Redingové bude důležité přizpůsobit využití frekvenčního spektra prostřednictvím koordinace na celoevropské úrovni.</s>
        <s id="584">Poskytovatelé televizních služeb a služeb mobilního telefonování jsou navrhovaní jako hlavní příjemci digitální dividendy.</s>
        <s id="585">Chci však zdůraznit důležitost bezdrátového internetu.</s>
        <s id="586">V mnoha částech Evropy je to pro milióny obyvatel jediný možný způsob přístupu k internetu, především ve venkovských a vzdálených oblastech.</s>
        <s id="587">Takže pokud je hospodářský růst odvětví, o němž diskutujeme, mimořádně silný, potom by měla být značná část výsledné dividendy přidělená širokopásmovému bezdrátovému internetu.</s>
      </P>
      <P id="205">
        <s id="588">Výzkum přizpůsobení a přidělování dividendy je další důležitou otázkou.</s>
        <s id="589">Mohlo by jej provést Společné výzkumné středisko a chtěl bych se zeptat paní komisařky, zda se o této možnosti opravdu uvažuje.</s>
        <s id="590">V tom případě jsou toto tři nejdůležitější požadavky: spotřebitelé musí mít možnost výběru, nařízeními musíme podporovat investici a konkurenceschopnost a vnitřní trh se musí posílit.</s>
        <s id="591">Podle mého názoru tím vyvstává potřeba lobbismu nejen pokud jde o oblast působnosti Parlamentu, ale i v souvislosti s Radou, to znamená v každém členském státě.</s>
      </P>
    </SPEAKER>
    <SPEAKER ID="284" NAME="Éric Besson">
      <P id="206">
        <s id="592">úřadující předseda Rady. - (FR) Vážená paní předsedající, děkuji za možnost vyjádřit se k této otázce a musím se omluvit, že budu muset potom odcestovat do Paříže.</s>
      </P>
      <P id="207">
        <s id="593">Na řadu otázek, které v této rozpravě zazněly, odpoví můj kolega pan Luc Chatel.</s>
        <s id="594">Dovolte mi jen krátce se vyjádřit k poznámkám pana Harboura týkajícím se nedostatečné rozpravy o rozsahu univerzální služby.</s>
        <s id="595">Nejprve bych rád vyjádřil svůj souhlas se zpravodajem v tom, že přístup k širokopásmovému připojení je hlavní výzvou, které naše společnosti čelí, ať už jde o přístup k poznatkům nebo k základním službám.</s>
        <s id="596">Jak řekl pan Harbour, přístup k širokopásmovému připojené není v současném rozsahu univerzální služby zahrnutý.</s>
        <s id="597">Francouzské předsednictví si prostě přeje otevřít rozpravu o způsobu zabezpečení přístupu k širokopásmovému připojení v celé Evropě.</s>
      </P>
      <P id="208">
        <s id="598">Po vyslechnutí stanovisek různých členských států je zjevné, že v úvahu přichází několik možných scénářů.</s>
        <s id="599">První možnost spočívá v rozšíření rozsahu směrnice o univerzální službě s cílem zahrnout širokopásmové služby.</s>
        <s id="600">Druhá možnost by představovala svobodu výběru a umožnila by zahrnout přístup k širokopásmovému připojení v rámci univerzální službě jen těm členským státům, které si to přejí.</s>
        <s id="601">A nakonec třetí, kompromisní možnost by spočívala v tom, že zahrnutí širokopásmového připojení v rámci univerzální služby by bylo povinné v těch členských státech, v nichž širokopásmové připojení dosáhlo již dostatečné úrovně vývoje.</s>
        <s id="602">Během francouzského předsednictví máme tedy všichni možnost tuto rozpravu zahájit a pokusit se svoje stanoviska sblížit.</s>
        <s id="603">To je i cílem Komise.</s>
      </P>
      <P id="209">
        <s id="604">Rád bych jen řekl několik slov paní Harmsové.</s>
        <s id="605">Naším cílem není postavit vývoj internetu proti ochraně autorských práv.</s>
        <s id="606">V období konvergence potřebujeme rozvíjet komunikační kanál a obsah zlepšením kvality sítí a zároveň podporovat vytvoření obsahu a poskytovat podporu autorům.</s>
        <s id="607">Jak jste uvedla, Francie přikládá autorským právům mimořádný význam, ale cílem francouzského předsednictví není vnutit model, který budeme rozvíjet ve Francii na základě preventivních opatření a diferencované reakce známé v naší zemi jako zákon o ochraně autorských práv a používání internetu.</s>
      </P>
      <P id="210">
        <s id="608">Jak jste řekli, skutečně si uvědomujeme nevyhnutelnost ochrany soukromí i osobních údajů.</s>
        <s id="609">Domníváme se, že to v žádném případě není v rozporu s jinými obavami, které bychom mohli mít.</s>
      </P>
    </SPEAKER>
    <SPEAKER ID="286" NAME="Bernadette Vergnaud" AFFILIATION="PSE">
      <P id="211">
        <s id="610">(FR) Vážená paní předsedající, páni ministři, paní komisařko, dámy a pánové, po měsících jednání, která ještě nebyla uzavřena, jsem přesvědčená, že mohu říct, že v důsledku úsilí pana Harboura a stínového zpravodaje jsme dosáhli kompromisů, jež jsou v nejlepším zájmu spotřebitele.</s>
        <s id="611">V souladu s tím je nevyhnutné podporovat lepší hospodářskou soutěž zavedením několika opatření s cílem vyžadovat od telekomunikačních společností, aby nabízely smlouvy s přijatelnou dobou platnosti a zajistily možnost přenosu čísla do jednoho dne, pokud si zákazník přeje poskytovatele služeb změnit.</s>
      </P>
      <P id="212">
        <s id="612">V souvislosti s ochranou se v telekomunikačním odvětví musí uplatňovat všeobecná pravidla o ochraně spotřebitele, plánuje se zavedení mechanismů kontroly nákladů i zkvalitnění postupů při mimosoudních řešeních sporů.</s>
      </P>
      <P id="213">
        <s id="613">Další velmi důležitou otázkou je přístup k nouzovým službám a poskytování informací o místě volajícího, které musí být zpřístupněné spolehlivým způsobem bez ohledu na využívané technologie.</s>
      </P>
      <P id="214">
        <s id="614">Ochrana soukromí je též prioritou, stejně jako ochrana dětí.</s>
        <s id="615">Poskytovatelé přístupu musí zákazníkům zadarmo poskytovat software s funkcí rodičovské kontroly.</s>
      </P>
      <P id="215">
        <s id="616">Je nevyhnutné zabezpečit, aby každý takový vývoj sloužil v prospěch co nejvyššího počtu lidí.</s>
        <s id="617">Mnoho opatření se proto týká stejného přístupu pro uživatele se zdravotním postižením a lidi s nízkým příjmem.</s>
        <s id="618">Zohlednily se i potřeby malých a středních podniků.</s>
        <s id="619">V zprávě je též zdůrazněná potřeba rozšířit rozsah univerzální služby, především s cílem zahrnout širokopásmové připojení.</s>
        <s id="620">Je potěšitelné, že francouzské předsednictví vnímá tuto otázku jako jednu ze svých priorit.</s>
      </P>
      <P id="216">
        <s id="621">Nyní bych se chtěla vrátit k otázce obsahu a autorských práv, které mají tendenci zastínit ostatní vylepšení obsažené v textu.</s>
        <s id="622">Naším cílem vždy bylo poskytovat spotřebitelům všeobecné informace o porušování autorských práv v souladu s původním návrhem Komise.</s>
        <s id="623">Budeme pracovat až do závěrečného hlasování s cílem zlepšit formulaci kompromisů tím, že zabezpečíme zachování zásady neutrality při poskytování přístupu k obsahu.</s>
        <s id="624">Některé pozměňující návrhy přijaté ve směrnici o ochraně soukromí však skutečně způsobují problémy a musíme zabezpečit, aby byly vypuštěné.</s>
      </P>
      <P id="217">
        <s id="625">Ráda bych ještě jednou poděkovala svým kolegům a těším se na podrobnější návrhy ze strany předsednictva s cílem dáte tento text před následující parlamentní schůzí vylepšit .</s>
      </P>
    </SPEAKER>
    <SPEAKER ID="288" NAME="Cristian Silviu Buşoi" AFFILIATION="ALDE">
      <P id="218">
        <s id="626">Vážená paní předsedající, telekomunikační balíček je při modernizaci a harmonizaci telekomunikačních služeb v Evropě důležitým krokem vpřed.</s>
        <s id="627">Spolupracoval jsem na směrnici týkající se občanských práv a spolu se zpravodajem, panem Harbourem, jsme vynaložili mnoho úsilí a dosáhli konsensu v mnoha otázkách.</s>
      </P>
      <P id="219">
        <s id="628">Tato směrnice zabezpečí lepší ochranu práv spotřebitelů v elektronických komunikacích.</s>
        <s id="629">Přenos čísla, ochrana soukromí a bezpečnost telekomunikačních služeb jsou další příklady zlepšení v důsledku této směrnice.</s>
      </P>
      <P id="220">
        <s id="630">Vedli jsme velmi choulostivou diskusi o neutralitě sítě.</s>
        <s id="631">Zastávám názor, že s extrémní neutralitou sítě, jak to navrhují některé pozměňující návrhy, budou sítě přeplněné, pomalejší, méně účinné a dražší.</s>
        <s id="632">Pro účinné a inteligentní fungování sítí a pro maximalizaci celkové zkušenosti uživatele a její hodnoty je nevyhnutné sítě řídit.</s>
        <s id="633">Jsem velmi spokojený s tím, že jsme se dohodli na pozměňujících návrzích týkajících se tísňového čísla 112 a po přijetí směrnice vynaloží členské státy další úsilí, aby informovaly a vyškolily veřejnost ve věci používání čísla 112.</s>
        <s id="634">Číslo 112 bude přístupné z celého území EU a členské státy budou muset zabezpečit zavedení možnosti identifikace místa volajícího.</s>
      </P>
      <P id="221">
        <s id="635">Kromě toho bude přístup k službám tísňového volání prostřednictvím čísla 112 možné blokovat v případě opakovaného zneužité uživatelem a číslo 112 bude přístupnější lidem se zdravotním postižením.</s>
      </P>
      <P id="222">
        <s id="636">Doufám též, že bude přijatý pozměňující návrh týkající se vytvoření systému včasného varování v rámci celé EU.</s>
        <s id="637">Tento pozměňující návrh nevyžaduje založení agentury v Bruselu, ale to, aby společné zásady týkající se systému varování vymezily společně příslušné orgány členských států.</s>
        <s id="638">Samozřejmě, že systém varování by ze začátku fungoval na místní úrovni, ale na základě společných norem, kterými by se zabezpečilo, aby všichni potenciálně postižení občané EU dostali tuto zprávu, rozuměli jí a jednali způsobem, který zachrání jejich životy.</s>
      </P>
      <P id="223">
        <s id="639">Jsem si jistý, že telekomunikačním balíčkem se podpoří úsilí společností v rámci zvyšování jejich výkonu a investic do nových technologií a zároveň povede ke konsolidaci spotřebitelských práv evropských občanů.</s>
      </P>
    </SPEAKER>
    <SPEAKER ID="290" NAME="Leopold Józef Rutowicz" AFFILIATION="UEN">
      <P id="224">
        <s id="640">(PL) Vážená paní předsedající, evropská společnost a svět obecně stále více závisí na elektronických komunikacích.</s>
        <s id="641">Elektronické komunikace jsou nervovým systémem hospodářství.</s>
        <s id="642">Využívají se v oblasti vzdělávání, administrativy, zdravotní péče, v médiích a v oblasti celoživotního vzdělávání.</s>
        <s id="643">Kromě mimořádných výhod znamenají elektronické komunikace i několik přímých hrozeb pro občany, instituce a podniky.</s>
      </P>
      <P id="225">
        <s id="644">Očekávání občanů, kteří využívají systém méně intenzivně, zahrnují široký přístup k službám za nejnižší možné ceny, například za roamingové hovory v rámci členských států EU a odstranění hrozeb pro uživatele elektronické komunikace, uvedených v zprávě Malcolma Harboura a v jiných souvislostech.</s>
        <s id="645">Tato očekávaní musíme splnit na základě moderních technologií, konkurenceschopnosti a s finanční podporou Evropské unie, zejména ve venkovských a hornatých oblastech.</s>
        <s id="646">Vzhledem k interakci a propojení těchto požadavků a regulačních mechanismů, a dále i vzhledem k přehlednosti, bychom měli zvážit, zda je vhodné spojovat ustanovení, o nichž diskutujeme v rámci jedné směrnice.</s>
        <s id="647">Rád bych všem zpravodajům poděkoval za vynaložené úsilí.</s>
      </P>
    </SPEAKER>
    <SPEAKER ID="292" NAME="Kathy Sinnott" AFFILIATION="IND/DEM">
      <P id="226">
        <s id="648">Vážená paní předsedající, komunikační kanály jsou pro náš současný život životně důležité.</s>
        <s id="649">Je nevyhnutné zabezpečit dostupnost širokopásmového připojení, především pro občany ve vzdálených oblastech a pro občany se zdravotními problémy, například pro zrakově postižené.</s>
        <s id="650">Když využíváme svobodu, kterou internet poskytuje, musíme respektovat, že se svobodou přichází zodpovědnost.</s>
      </P>
      <P id="227">
        <s id="651">Jsem zanícenou zastánkyní neutrality sítě.</s>
        <s id="652">Při stále rozsáhlejší globalizaci je nevyhnutné, aby měli lidé možnost svobodně komunikovat.</s>
        <s id="653">S touto svobodou mimořádné hodnoty však musíme zacházet s respektem.</s>
        <s id="654">Musíme připustit, že bez tohoto respektu internet skrývá potenciál pro zneužití.</s>
      </P>
      <P id="228">
        <s id="655">Přijali jsme opatření pro některé nejhorší případy zneužití internetu, například pedofilie.</s>
        <s id="656">Musíme se však zabývat i jinými druhy zneužití.</s>
        <s id="657">Poskytovatelé internetových služeb musí sehrávat svou úlohu při předcházení tomu, aby se jejich platformy využívaly k destrukčnímu úsilí, jako jsou například urážky na cti, nenávist a vykořisťování.</s>
        <s id="658">Ráda bych paní komisařce řekla, že musíme udělat vše, co je v našich silách, pro ochranu svobody a zároveň pro podporu zodpovědnosti na internetu.</s>
      </P>
    </SPEAKER>
    <SPEAKER ID="294" NAME="Jacques Toubon" AFFILIATION="PPE-DE">
      <P id="229">
        <s id="659">(FR) Vážená paní předsedající, paní komisařko, dámy a pánové, je to vynikající práce.</s>
        <s id="660">Výsledek, kterého dosáhly naše výbory, je vyvážený a vážený pane úřadující předsedo Rady, udělal jste správně, pokud jste ho vzal v úvahu v plné míře.</s>
        <s id="661">Rád bych poblahopřál svým kolegům, paní Catherine Trautmannové, paní Pilar del Castillové a panovi Malcolmovi Harbourovi k jejich pracovním výsledkům.</s>
      </P>
      <P id="230">
        <s id="662">Vzhledem k tomu bez problémů vyjádřím svůj nesouhlas se stanoviskem paní Trautmannové, že bychom měli úplně vyloučit jakýkoliv odkaz na práva duševního vlastnictví.</s>
        <s id="663">Kromě platforem a kanálů, o kterých diskutujeme zejména v souvislosti s její zprávou, je pro nás mimořádně důležité to, že tato platformy a kanály nám umožňují přístup, jinými slovy, obsah.</s>
        <s id="664">Pan Guardans, pan Medina a pan Mavrommatis velmi správně na tento moment poukázali a já s nimi souhlasím.</s>
      </P>
      <P id="231">
        <s id="665">Komise ve svém textu uvádí dva odkazy na tuto problematiku a bylo by bývalo lépe je zachovat.</s>
        <s id="666">Rozprava je nyní zaměřená na odkaz v souvislosti se směrnicemi z roku 2001 a 2004 a na spolupráci mezi různými zúčastněnými stranami.</s>
        <s id="667">Proč?</s>
        <s id="668">Kvůli podpoře legálních nabídek, jinými slovy, obsahu, který našemu odvětví a naší kulturní různorodosti umožní, aby prosperovaly?</s>
        <s id="669">V kritice těchto textů, a některé zazněly opět dokonce i v tomto Parlamentu, ožil například přízrak dohod "Olivennes".</s>
        <s id="670">Model, který bychom měli následovat, je Memorandum o porozumění, které 24. června přijala vláda Spojeného království, společnost OFCOM a jiné zúčastněné strany.</s>
        <s id="671">Pokud vím, nepodporují byrokracii ani diktaturu na internetu.</s>
      </P>
      <P id="232">
        <s id="672">Nejde o to, abychom bránili prosazování zákonů v členských státech, ale abychom zabezpečili soulad se základními právy a abychom nebránili novým technologiím a novému hospodářskému odvětví působit ve prospěch naší kulturní různorodosti, našich pokrokových odvětví a inteligenci a talentu evropských občanů, protože oni jsou našimi nejdůležitějšími zbraněmi a nejvýznamnějšími výhodami v celosvětové hospodářské soutěži.</s>
      </P>
    </SPEAKER>
    <SPEAKER ID="296" NAME="Evelyne Gebhardt" AFFILIATION="PSE">
      <P id="233">
        <s id="673">(DE) Vážená paní předsedající, podobně jako paní Vergnaudová vítám tu část zprávy pana Harboura, která se týká ochrany spotřebitele a která obsahuje řadu velmi dobrých rozhodnutí.</s>
        <s id="674">Univerzální přístup k těmto službám je velmi důležitou zásadou a není ani možné ji dostatečně zdůraznit.</s>
        <s id="675">Mohu vás opět ubezpečit, pane Harboure, že tuto část zprávy moje skupina podporuje v plné míře.</s>
      </P>
      <P id="234">
        <s id="676">V zprávě jsou však časti, které je nutné přezkoumat.</s>
        <s id="677">Souhlasím s vámi, paní Redingová.</s>
        <s id="678">Ve svých úvodních poznámkách jste vyjádřila překvapení nad tím, že Evropský parlament by se měl snažit o zmírnění ochrany osobních údajů.</s>
        <s id="679">Chtěla bych vám říct, že toto není stanovisko Evropského parlamentu, protože Parlament nebude hlasovat další dva týdny a až potom budeme znát jeho stanovisko k těmto otázkám.</s>
        <s id="680">Do té doby se budeme zabývat těmi záležitostmi, které jsou stále poměrně nevyřešené.</s>
        <s id="681">Slibuji vám, že naše skupina nebude podporovat zmírnění ochrany osobních údajů a soukromí.</s>
        <s id="682">Pokud Parlament nedosáhne uspokojivé dohody o ochraně údajů, přístupu k síti a neutralitě sítě, moje skupina nebude moci hlasovat ve prospěch balíčku a potom uvidíme, co budeme dělat dál.</s>
      </P>
    </SPEAKER>
    <SPEAKER ID="298" NAME="Erna Hennicot-Schoepges" AFFILIATION="PPE-DE">
      <P id="235">
        <s id="683">(FR) Vážená paní předsedající, paní komisařko, ráda bych vám poblahopřála k obětavosti a samozřejmě bych ráda poblahopřála zpravodajům a zejména paní Trautmannové, která vynaložila mimořádné úsilí, aby dosáhla tohoto konsensu, o němž chtěla, aby byl neutrální a neobsahoval rozdíly v jednotlivých odvětvích.</s>
        <s id="684">Pokud však jde o práva na využívání frekvenčního spektra, je nutné poznamenat, že investice a amortizační cykly jsou v každém odvětví rozdílné.</s>
        <s id="685">Ustanovení v textu v souvislosti s přidělováním a harmonizací frekvencí a licencí však staví satelitní operátory vzhledem ke specifickému charakteru jejich odvětví do situace právní nejistoty.</s>
        <s id="686">Nový článek 8a navrhovaný zpravodajkou poskytuje určité záruky, ale jeho formulace musí být přísněji v souladu se zásadou subsidiarity a předpisy Mezinárodní telekomunikační unie.</s>
        <s id="687">Otevřených zůstává i několik otázek týkajících se podstaty a rozsahu jednacího mandátu Komise.</s>
      </P>
      <P id="236">
        <s id="688">Pokud jde o zprávu pana Harboura, chtěla bych nastolit otázku vymezení "veřejně přístupné telefonní služby" uvedené v článku 1, bod 2b.</s>
        <s id="689">Toto vymezení by se mělo týkat jen dvojsměrných služeb v souladu s vymezením v směrnici o ochraně soukromí.</s>
        <s id="690">Přenos hlasu přes internet (VOIP) a herní konzoly nejsou v žádném případě porovnatelné s tradičními telefonními službami.</s>
        <s id="691">Jejich srovnávání by mohlo vytvořit regulační rámec, bránící inovacím a poskytující neinformovaným uživatelům nástroje, které nevnímají jako nástroje určené na jisté využití, například možnost nouzového hovoru z herních konzol, a pomocí kterých lze komunikovat jednosměrně.</s>
        <s id="692">Je proto důležité omezit definici na dvojsměrné služby.</s>
      </P>
      <P id="237">
        <s id="693">Pokud jde o autorská práva, ráda bych podpořila všechny své kolegy, kteří tuto otázku nastolili.</s>
      </P>
    </SPEAKER>
    <SPEAKER ID="300" NAME="Francisca Pleguezuelos Aguilar" AFFILIATION="PSE">
      <P id="238">
        <s id="694">(ES) Nejprve bych chtěla poblahopřát zpravodajům ke kvalitně vykonané práci.</s>
        <s id="695">Tato reforma dosahuje stanovených cílů a přizpůsobuje se nové době a novým výzvám jak vůči podnikům tak vůči spotřebitelům.</s>
      </P>
      <P id="239">
        <s id="696">Dovolte mi však podrobněji se věnovat jednomu konkrétnímu bodu ve zprávě pana Harboura.</s>
        <s id="697">Je pravda, že zpravodaj odvedl výbornou práci, ale domnívám se, že bychom se neměli zabývat skupinou konečných pozměňujících návrhů v souvislosti s obsahem internetu v této fázi, v rámci této směrnice, protože krátce řečeno, tyto pozměňující návrhy umožňují zprostředkujícím poskytovatelům služeb třídit a blokovat obsah na síti, čímž v konečném důsledku spotřebitelé ztratí svou anonymitu.</s>
      </P>
      <P id="240">
        <s id="698">Dámy a pánové, tento přístup je v rozporu s článkem 12 směrnice o elektronické obchodu, v kterém je stanovené, že zprostředkující poskytovatelé služeb musí při šíření elektronických informací jednat jako nestranní zprostředkovatelé.</s>
      </P>
      <P id="241">
        <s id="699">V právním státě nemůžeme v případě internetu jednat jinak, než bychom jednali v případě jiných způsobů komunikace.</s>
        <s id="700">Proto žádám, aby pan Harbour tyto pozměňující návrhy stáhnul, aby se znovu dosáhlo rovnováhy mezi autorskými právy a právy uživatelů internetu.</s>
      </P>
    </SPEAKER>
    <SPEAKER ID="302" NAME="Zita Pleštinská" AFFILIATION="PPE-DE">
      <P id="242">
        <s id="701">(SK) Úvodem bych chtěla poděkovat zpravodajům za výborně připravené zprávy.</s>
        <s id="702">Práce na legislativních balíčcích nikdy není jednoduchá, a právě proto oceňuji jejich soudržnost.</s>
      </P>
      <P id="243">
        <s id="703">Chtěla bych opět zdůraznit základní cíl tohoto balíčku, a tím jsou lepší komunikační služby při používání mobilních telefonů, širokopásmového připojení na internet či kabelové televize pro spotřebitele.</s>
        <s id="704">Myslím, že díky našemu zpravodaji Malcolmu Harbourovi budou spotřebitelé informovaní lépe a dříve.</s>
      </P>
      <P id="244">
        <s id="705">Když se spotřebitelé rozhodují o změně operátora, častokrát nemají k dispozici porovnatelné nabídky a proces přenositelnosti čísla stále trvá nepřiměřeně dlouho.</s>
        <s id="706">Vítám proto zprávu Malcolma Harboura, na základě které operátoři musí spotřebitelům poskytovat transparentní a hlavně porovnatelné ceny a změna operátora a zachování si existujícího čísla bude možná během jednoho dne.</s>
      </P>
      <P id="245">
        <s id="707">Navzdory tomu, že bych každému přála, aby nikdy nemusel vytočit číslo 112 pro tísňové volání, je třeba zdůraznit, že na základě této směrnice bude mít záchranná služba přístup k informacím o poloze volajícího, a tak bude umět poskytnout první pomoc rychleji a účinněji.</s>
      </P>
      <P id="246">
        <s id="708">Přechodem na digitální vysílání se uvolní spektrum, které by v budoucnosti mohlo zabezpečit širokopásmové připojení k internetu i v nejodlehlejších koutech EU.</s>
        <s id="709">Vážená paní komisařko, věřím, že Komise bude dohlížet na co nejefektivnější využití těchto "digitálních dividend" v zájmu každého spotřebitele.</s>
      </P>
    </SPEAKER>
    <SPEAKER ID="304" NAME="Stavros Lambrinidis" AFFILIATION="PSE">
      <P id="247">
        <s id="710">(EL) Vážená paní předsedající, dámy a pánové, žijeme ve světě, v kterém všichni, vlády, soukromé společnosti a i kriminálníci hledají nejlepší možný způsob přístupu k našim elektronickým údajům způsobem, který je nejméně omezený.</s>
      </P>
      <P id="248">
        <s id="711">Z toho důvodu musí každá změna směrnice o soukromí a elektronických komunikacích splňovat přesně to, co vyjadřuje její název: zabezpečovat největší možnou ochranu našich osobních údajů a soukromého života.</s>
      </P>
      <P id="249">
        <s id="712">Jsem proto proti každému pokusu o oslabení definice v souvislosti s jakýmikoliv osobními údaji týkajícími se evropských občanů, protože vzhledem k tomu, že jsou osobní, jsou chráněné zákonem.</s>
        <s id="713">Požadované výjimky, zejména v případě IP adres, jsou nepřímo v rozporu s platnou evropskou legislativou.</s>
      </P>
      <P id="250">
        <s id="714">Kromě toho si nemyslím, že poskytovatelům internetových služeb by mělo být umožněné, aby sami posuzovali, která porušení bezpečnosti jejich sítě poškozují jejich uživatele, a která ne.</s>
        <s id="715">Neměli by sami rozhodovat o tom, kdy informovat uživatele a orgány o očividných aktech zanedbání.</s>
      </P>
      <P id="251">
        <s id="716">Respektuji úlohu a přínos soukromých společností, ale hospodářským zájmem internetových gigantů nesmí být dovolené diktovat zákony, které přijímá Evropa s cílem chránit základní práva svých občanů.</s>
      </P>
    </SPEAKER>
    <SPEAKER ID="306" NAME="Ruth Hieronymi" AFFILIATION="PPE-DE">
      <P id="252">
        <s id="717">(DE) Vážená paní předsedající, mnohokrát děkuji všem zpravodajům za jejich úsilí, které bylo opravdu na vynikající úrovni.</s>
        <s id="718">Dovolte mi však, abych se věnovala dvěma konkrétním otázkám.</s>
        <s id="719">Evropská unie je nejen hospodářským společenstvím, ale je též zavázaná podporovat společné hodnoty, a proto je ochrana osobních údajů životně důležitou otázkou.</s>
        <s id="720">Zároveň však nesmíme vnímat technologický pokrok a ochranu kulturních a kreativních děl jako cíle, které si navzájem odporují.</s>
        <s id="721">Oba tyto body budou v budoucnosti klíčovými faktory konkurenceschopnosti.</s>
        <s id="722">Z toho důvodu s plnou vážností žádám společně s mnoha jinými poslanci, kteří dnes oslovili Parlament, o posílení pozice držitelů práv, jinými slovy o posílení pozice těch, kteří chtějí, aby byla ochráněná jejich autorská práva.</s>
        <s id="723">Nikdo jiný nepotřebuje tuto ochranu, jinak řečeno, zavedení modelů spolupráce s poskytovateli internetových služeb.</s>
        <s id="724">Krok tímto směrem odráží technologickou konvergenci i konvergenci v posilovaní autorských práv.</s>
      </P>
    </SPEAKER>
    <SPEAKER ID="308" NAME="Katerina Batzeli" AFFILIATION="PSE">
      <P id="253">
        <s id="725">(EL) Vážená paní předsedající, paní komisařko, při řízení a přidělování rádiového spektra musíme zabezpečit úplný a účinný přístup všech občanů k tomuto veřejnému vlastnictví.</s>
      </P>
      <P id="254">
        <s id="726">Návrhy ve zprávách paní Trautmannové a paní Toiaové o rádiovém spektru a digitální dividendě staví tuto záležitost od začátku na pevné základy.</s>
        <s id="727">Poukazují především na sociální, kulturní a demokratický význam a na nové možnosti v rámci digitální dividendy, které by jsme měli nabízet evropským občanům.</s>
      </P>
      <P id="255">
        <s id="728">Rozprava o digitální dividendě by se neměla omezit na černobílou volbu mezi komercionalizací a sociálními výhodami.</s>
        <s id="729">Plánovat důležitou strategii na národní úrovni a zároveň umožnit každému členskému státu, aby stanovil cíle veřejného zájmu, plnil a řídil je, toto jsou všechna dosažitelná opatření, která můžeme přijmout na úrovni Společenství.</s>
      </P>
      <P id="256">
        <s id="730">Zdá se však, že nový přístup, který přijala Komise v rámci větší harmonizace na úrovni EU v souvislosti se způsobem přidělování rádiového spektra na základě společných administrativních kritérií, jako je zásada neutrality služeb a rozšíření zásady všeobecné licence, přehlíží veřejný charakter rádiového spektra a zvýhodňuje komerční aspekt.</s>
      </P>
      <P id="257">
        <s id="731">Z toho důvodu se domnívám, že musíme nesouhlasit a musíme pokračovat v reakcích na návrhy předložené našimi zpravodaji.</s>
      </P>
    </SPEAKER>
    <SPEAKER ID="310" NAME="Dumitru Oprea" AFFILIATION="PPE-DE">
      <P id="258">
        <s id="732">(RO) Díky zprávě, o které jednáme, máme příležitost prostřednictvím využití digitální dividendy podnítit širší využívání širokopásmových technologií ve venkovských, izolovaných a znevýhodněných regionech vzhledem k tomu, že stále existuje mnoho míst, na kterých digitální technologie úplně chybějí, nebo není přístup k digitálním službám možný z důvodu nedostatečné infrastruktury.</s>
      </P>
      <P id="259">
        <s id="733">Podporuji urychlení vypracování národních strategií týkajících se digitální dividendy ze strany členských států, které zaostávají, což je i případ Rumunska.</s>
        <s id="734">Tyto členské státy by měly zavést opatření navržená s cílem umožnit rychlejší a jednodušší přístup občanů k interoperabilním sociálním službám, zejména k těm službám, které umožňují přístup ke vzdělání, odborné přípravě a systému zdravotní péče.</s>
      </P>
      <P id="260">
        <s id="735">Upozorňujeme na opatrnost, která je nutná pro zabezpečení nejvyšší možné transparentnosti v souvislosti s opětovným převodem uvolněných frekvencí a s investicemi do infrastruktur další generace, aby občané všech zemí Evropské unie měli přístup k těmto službám.</s>
      </P>
    </SPEAKER>
    <SPEAKER ID="312" NAME="Arlene McCarthy" AFFILIATION="PSE">
      <P id="261">
        <s id="736">Vážená paní předsedající, chci využít tuto příležitost jako předsedkyně Výboru pro vnitřní trh a ochranu spotřebitelů (IMCO) a poděkovat panu Harbourovi a stínovým zpravodajům za vypracování této zprávy a jsem přesvědčená, že tento Parlament posoudí vyvážený a přijatelný návrh o univerzálních službách.</s>
      </P>
      <P id="262">
        <s id="737">Chci tento Parlament upozornit na jedno ustanovení, jde o pozměňující návrh, který jsem předložila, a který výbor podpořil, s cílem dosáhnout, aby zavedení nouzové linky pro nezvěstné děti s číslem 116000, bylo právně závazné ve všech členských státech.</s>
        <s id="738">Paní komisařka zná výsledky nedávné zprávy, podle které celých 18 měsíců po jejím zavedení v roce 2007 zřídilo tuto nouzovou linku pro nezvěstné děti jen sedm členských států.</s>
        <s id="739">Přístup na základě dobrovolnosti zjevně nefunguje.</s>
        <s id="740">Každý rok zmizí v celé Evropě přibližně 130 000 dětí.</s>
      </P>
      <P id="263">
        <s id="741">Tyto statistické údaje ukazují, že je to oblast, ve které Evropa může pomoci, musí jednat a musí identifikovat, vystopovat a znovu najít nezvěstné děti.</s>
        <s id="742">Vyzývám proto Evropskou komisi a členské státy, aby podpořily toto ustanovení, urychlily zavedení nouzové linky pro nezvěstné děti a významně podpořily evropské úsilí o zřízení systému varování s názvem Amber Alert pro nezvěstné děti v celé EU.</s>
      </P>
    </SPEAKER>
    <SPEAKER ID="314" NAME="Pierre Pribetich" AFFILIATION="PSE">
      <P id="264">
        <s id="743">(FR) Vážená paní předsedající, rád bych pochválil paní Trautmannovou, paní del Castillovou, paní Toiaovou a pana Harboura za dobře vykonanou práci.</s>
      </P>
      <P id="265">
        <s id="744">Jak využijeme všechny výhody digitální dividendy?</s>
        <s id="745">O to jde.</s>
        <s id="746">Digitální vysílání uvolňuje a bude uvolňovat frekvence.</s>
        <s id="747">Záměrně používám přítomný i budoucí čas slovesa "uvolňovat", abych zdůraznil skutečnost, že tato změna nenastane hned, lusknutím prstů.</s>
        <s id="748">Zdá se, že na toto mnoho poslanců v diskusi o této záležitosti zapomnělo.</s>
        <s id="749">Kromě toho, výše investic pravděpodobně vystraší mnoho investorů předtím, než vůbec začnou přemýšlet nad opětovným získáním zázračné výhry ve výši 250 miliard EUR.</s>
        <s id="750">Tato omezení se proto musí stát součástí našich politik.</s>
      </P>
      <P id="266">
        <s id="751">Rád bych využil tento poměrně krátký řečnický čas na zdůraznění naléhavé potřeby vytvořit evropskou frekvenční politiku, ve které bude Parlament sehrávat hlavní úlohu.</s>
        <s id="752">Vzhledem k tomu si bude muset uvědomovat omezení vyplývající z fyzikálních vlastností šíření elektromagnetických vln, bude muset dbát na nevyhnutelnost řízení frekvenčního spektra a věnovat náležitou pozornost úloze, kterou budou sehrávat orgány pro normalizaci v rámci přiměřeného využití tohoto vzácného zdroje a zároveň bude stále zohledňovat všeobecný zájem evropských občanů.</s>
      </P>
      <P id="267">
        <s id="753">Rád bych též připomenul paní komisařce, že vytvoření sítí s optickými vlákny si určitě, abych parafrázoval Jeana Cocteaua, vyžaduje velkolepá vyhlášení o lásce, ale potřebuje též hmatatelné důkazy lásky spolu s financováním ze strany Evropy zahrnutým v rozpočtu s cílem uskutečnit toto financování, vybudovat tyto širokopásmové sítě a zabránit vzniku digitální propasti.</s>
      </P>
    </SPEAKER>
    <SPEAKER ID="316" NAME="Luc Chatel">
      <P id="268">
        <s id="754">úřadující předseda Rady. - (FR) Vážená paní předsedající, na konci této rozpravy bych rád začal poděkováním vám, dámy a pánové.</s>
        <s id="755">Zjistil jsem, že vaše zanícenost a oddanost této záležitosti svědčí o významu otázky telekomunikací v současných evropských rozpravách.</s>
        <s id="756">V dnešní Evropě nám jde o hospodářsky strategické oblasti, které mají pro naše spoluobčany význam.</s>
        <s id="757">Oblast telekomunikací jasně naznačuje hlavní výzvu strategického významu, poukázali jste na její případné důsledky pro evropsky růst, ale zároveň se týká otázek, které ovlivňují každodenní život našich občanů.</s>
        <s id="758">Toto je přesně ten druh otázek, které Evropa potřebuje.</s>
        <s id="759">Je to konec konců oblast telekomunikací, která dala Evropě do určité míry lidskou tvář.</s>
      </P>
      <P id="269">
        <s id="760">Chtěl bych vyjádřit radost z velmi širokého konsensu, který jsem pozoroval během této rozpravy mezi Parlamentem a Radou, především v souvislosti se zlepšením řízení spektra, zdokonalením ochrany spotřebitele a omezením využití oddělení funkcí s cílem zabránit jeho rozšíření.</s>
        <s id="761">Tato otázka byla nastolená několikrát.</s>
        <s id="762">Upozorňuji však, že naše instituce budou muset pokračovat ve svém úsilí, aby v řadě dalších otázek dosáhly kompromisu.</s>
        <s id="763">Mám samozřejmě na mysli zavedení práva Komise vetovat nápravná opatření a též právní formu a financování alternativního řešení k Evropskému regulačnímu úřadu, přičemž se zdá, že jeho úlohu a poslání si Parlament i Rada rozdělí.</s>
      </P>
      <P id="270">
        <s id="764">Rád bych se v krátkosti vrátil ke třem otázkám.</s>
        <s id="765">První se týká přesně této otázky, jakým způsobem bude tento nový orgán, o němž mluvilo několik řečníků, financovaný.</s>
        <s id="766">Jak určitě víte, dámy a pánové, členské státy ještě v této záležitosti nepřijaly jasné stanovisko a je zbytečné říkat, že způsob financování bude záviset především na právní formě a poslání tohoto orgánu.</s>
        <s id="767">Jak víte a já jsem o tom mluvil před chvílí, většina členských států má stále nějaké výhrady k plánu vytvoření dodatečného orgánu.</s>
        <s id="768">Rada proto bude muset najít mezi různými možnostmi, uvedenými dnes odpoledne, rovnováhu.</s>
      </P>
      <P id="271">
        <s id="769">Pokud jde další nastolenou otázku, sítě nové generace, domnívám se, že jak to celkem správně zdůraznila paní Trautmannová, k podpoře nových sítí, sítí nové generace, je prvotním zájmem pokračovat v budování infrastruktury, která podporuje investory a podporuje rozdělení rizika mezi různými provozovateli.</s>
        <s id="770">Jak víte, v Radě už v současnosti o této otázce probíhají diskuse.</s>
        <s id="771">Vyvstává však naléhavá potřeba zabývat se těmito otázkami, které si vyžadují další kroky a větší množství krátkodobých opatření.</s>
        <s id="772">Jak víte, Komise zveřejnila návrh doporučení k této otázce.</s>
        <s id="773">Možná by se k tomu mohla podrobněji vyjádřit paní komisařka.</s>
      </P>
      <P id="272">
        <s id="774">Třetí otázka, které jsem se chtěl věnovat a o které se též několik řečníků zmínilo, se týká samozřejmě ochrany osobních údajů a obecně otázek souvisejících více s obsahem než s kanálem využívaným na přenos obsahu.</s>
        <s id="775">Pan Éric Besson se už k tomuto tématu částečně vyjádřil.</s>
        <s id="776">Jsem přesvědčený, že cílem francouzského předsednictví není postavit jednu otázku vůči jiné nebo zavést jeden konkrétní model.</s>
        <s id="777">Ocenil jsem však vystoupení některých dnešních řečníků, kteří řekli, že když toto vše, toto hospodářské odvětví budoucnosti, tento budoucí zdroj růstu budujeme, je to pochopitelně ve prospěch evropského hospodářství, ale také proto, aby se naše kultura a kulturní subjekty mohly lépe prosadit na světovém poli.</s>
        <s id="778">Proto si nemyslím, že můžeme tyto dvě oblasti oddělovat, i když si uvědomuji, že se důležité rozpravy na toto téma vedou i v jiných kruzích.</s>
        <s id="779">Nesmíme zapomínat, že každé úsilí o modernizaci této infrastruktury musí být zaměřené i na podporu šíření našeho obsahu a ochranu autorských práv s cílem zachovat v Evropské unii kreativní proces.</s>
      </P>
      <P id="273">
        <s id="780">Vážená paní předsedající, paní komisařko, dámy a pánové, tímto končím s tím, co jsem chtěl na závěr této rozpravy říct.</s>
      </P>
    </SPEAKER>
    <SPEAKER ID="318" NAME="Viviane Reding">
      <P id="274">
        <s id="781">členka Komise. - (FR) Vážená paní předsedající, čeho chceme dosáhnout?</s>
        <s id="782">Chceme zabezpečit, aby všichni občané, bez ohledu na to, kde žijí nebo kam cestují, měli rychlý přístup k rozmanitým a bezpečným službám za rozumné ceny.</s>
        <s id="783">Chceme, aby všichni občané měli přístup k bohatství obsahu, který je odrazem Evropské kulturní různorodosti.</s>
      </P>
      <P id="275">
        <s id="784">Chceme, aby strategicky významné společnosti přispívaly k hospodářskému růstu a vytváření pracovních míst rozvojem nové infrastruktury a různorodého obsahu.</s>
        <s id="785">Chceme dosáhnout vytvoření svobodného jednotného trhu, který by z Evropy udělal kontinent, pro něž bude typické připojení, komunikace a nové technologie.</s>
        <s id="786">Na druhou stranu též doufáme, že Evropa bude kontinentem, kde budou ochráněna práva spotřebitelů a soukromí občanů.</s>
        <s id="787">Toho chceme dosáhnout my všichni a domnívám se, že mnoho různorodých názorů vyjádřených v tomto Parlamentu je v souladu s těmito skutečnostmi a jejich snahou je přijetí vyvážených rozhodnutí s cílem umožnit dosažení konsensu.</s>
      </P>
      <P id="276">
        <s id="788">Ničeho z toho bychom samozřejmě nemohli dosáhnout bez práce zpravodajů.</s>
        <s id="789">Ráda bych jim vzdala hold, protože se jim v mnoha případech podařilo dosáhnout kvadratury kruhu.</s>
        <s id="790">Naši zpravodajové, ale i výbory Parlamentu a koordinátoři dosáhli pozoruhodného úspěchu.</s>
      </P>
      <P id="277">
        <s id="791">V následujících týdnech se musíme všichni, Komise, Rada nebo Parlament, pokusit uskutečnit tento projekt, který může posunout náš kontinent směrem dopředu a dosáhnout konsensu mezi Radou a Evropským parlamentem.</s>
        <s id="792">Pokud jde o mou osobu a mé kolegy v Komisi, budeme sehrávat úlohu čestných zprostředkovatelů, abychom tohoto cíle dosáhli.</s>
      </P>
    </SPEAKER>
    <SPEAKER ID="320" NAME="Catherine Trautmann">
      <P id="278">
        <s id="793">zpravodajka. - (FR) Vážená paní předsedající, na konci této rozpravy bych ráda poděkovala Radě a paní komisařce za pozorné vyslechnutí toho, co jsme měli na srdci.</s>
        <s id="794">Umožnilo jim to uvědomit si, že v Parlamentu jsme v souvislosti s telekomunikačním balíčkem dosáhli poměrně značného konsensu a jednotného postoje ve velkém množství otázek.</s>
      </P>
      <P id="279">
        <s id="795">V našem každodenním životě nemůže být nic běžnějšího než mobilní telefon, televizní přijímač nebo možnost komunikovat.</s>
        <s id="796">Jednotným evropským aktem se zavedla mobilita osob a zboží jako základní právo, základní svoboda.</s>
        <s id="797">V souladu s předcházejícím vyjádřením pana Paasilinny je možnost komunikovat též základním právem a způsobem, jak dát Evropě duši a zachovat její existenci a vzájemný kontakt jejích občanů.</s>
        <s id="798">Úspěch telekomunikačního balíčku musí proto být nevyhnutným cílem.</s>
      </P>
      <P id="280">
        <s id="799">Z toho důvodu vyzývám Radu, aby nepostupovala s cílem dosáhnout kompromisu, nebo aby nepřistupovala ke kompromisu, který by mohl destabilizovat různé body, u kterých se nám podařilo dosáhnout dohody. -Domníváme se, že jsme společně a s pomocí mých kolegů, pana Malcolma Harboura, paní Pilar del Castillové, pana Alexandra Alvara a jiných, které zde nelze všechny vyjmenovat, díky zdravému rozumu a společnému odhodlání už značné části dohody dosáhli.</s>
      </P>
      <P id="281">
        <s id="800">Pokud jde o reakci na předcházející poznámky pana Tourbona určené mně, bych ráda též řekla, že mě nelze kritizovat za to, že nechci zohlednit nevyhnutelnost podpory kreativního procesu v Evropě.</s>
        <s id="801">Domnívám se, že kreativní proces je silný hnací motor inovace, pokud jde o různorodost i duševní hodnotu, kterou přináší a jež je v dnešních dnech a v současné době jednoznačně rozhodující.</s>
      </P>
      <P id="282">
        <s id="802">Musíme však vzít v úvahu i svobodu, kterou musíme ve znění našich textů zaručit.</s>
        <s id="803">Přijali jsme mimořádně důležité texty o ochraně osobních údajů a jsme jediní, kteří k tomuto kroku v současnosti ve světě přistoupili.</s>
        <s id="804">Tyto dva aspekty musíme sladit.</s>
        <s id="805">Není mezi nimi žádný rozpor: cíl je stejný, chránit svobodu kreativity a svobodu každého jedince.</s>
        <s id="806">Měli bychom dále pracovat v tomto duchu a naše návrhy zlepšit.</s>
      </P>
    </SPEAKER>
    <SPEAKER ID="322" NAME="Pilar del Castillo Vera">
      <P id="283">
        <s id="807">zpravodajka. - (ES) Vážená paní předsedající, ráda bych v tomto závěrečném projevu poděkovala Radě za porozumění, které bylo dnes opět zřejmé.</s>
        <s id="808">Velmi bych též chtěla poděkovat Komisi, zejména paní komisařce, za informovanost, kterou stále prokazuje v rámci toho, co bych nazvala neúnavnou obhajobou konkurenceschopnějšího trhu elektronických komunikací a ochrany spotřebitele.</s>
        <s id="809">Kromě jiného bych též ráda poděkovala všem svým kolegům, kteří dnes na tomto místě stejně jako během mnoha dnů v minulosti, projevili míru pochopení pro důležitost tohoto odvětví pro evropský hospodářský růst, a tím pro zaměstnanost a prosperitu všech evropských občanů.</s>
      </P>
      <P id="284">
        <s id="810">Nyní bych však jen chtěl v této poslední fázi a před koncem současného předsednictví požádat Radu, aby přisoudila tomuto telekomunikačnímu balíčku aspoň takovou prioritu, jako oblasti energetiky (vím, že oblast energetiky je velmi důležitá, ale tento balíček není méně důležitý), abychom mohli dále navázat na tuto vyváženou shodu, které jsme dosáhli, jako to právě uvedla paní Trautmannová.</s>
      </P>
      <P id="285">
        <s id="811">Parlament nabízí několik návrhů, které jsou podle mého názoru obecně poměrně vyvážené, a vypracuje uspokojující závěr pro jednání s Radou a Komisí.</s>
        <s id="812">Velmi pěkně vám děkuji.</s>
        <s id="813">V souvislosti s touto otázkou očekáváme od předsednictva mnoho.</s>
      </P>
    </SPEAKER>
    <SPEAKER ID="324" NAME="Patrizia Toia">
      <P id="286">
        <s id="814">zpravodajka. - (IT) Vážená paní předsedající, dámy a pánové, ráda bych též poděkovala všem stínovým zpravodajům a upozornila na dva body.</s>
        <s id="815">Někdo v tomto Parlamentu se vyjádřil, že jsme zaujali pozitivní přístup a já si myslím, že toto je rys, který charakterizuje veškerou naši práci jak v rámci dohod, kterých jsme dosáhli, tak dohod, kterými se budeme v budoucnosti zabývat.</s>
      </P>
      <P id="287">
        <s id="816">Pozitivní přístup znamená, že jsme reálně zhodnotili zájmy, o které jde, hodnotu průmyslových odvětví, úsilí zaměstnanců v tomto odvětví, a tím jsme zhodnotili jeho význam v rámci evropského hospodářství jako celku, ale zhodnotili jsme i úlohu občana, spotřebitele, přičemž jsme začali s nejvíce znevýhodněnými skupinami, které pocítí výhody digitalizace tehdy, pokud se jim při přechodu na ni pomůže.</s>
        <s id="817">Uvědomuji si, že v některých zemích včetně Francie probíhají v této souvislosti informační a podpůrné kampaně.</s>
        <s id="818">Pokud však po těchto kampaních nebudou následovat další opatření, občané mohou mít problémy.</s>
      </P>
      <P id="288">
        <s id="819">Z toho důvodu jsme k této záležitosti přistoupili z pozice spotřebitele nebo uživatele, zhodnotili jsme možnost využívat nové služby, dokonce telekomunikační služby, které více vyhovují novým požadavkům, potřebám být lépe informovaní, více začleněný do scénáře velké informační sítě.</s>
        <s id="820">Domnívám se, že pokud Evropa a trh přijmou tento přístup v souvislosti se spotřebitelem, potom se Evropa přiblíží svým obyvatelům a myslím, že iniciativa týkající se cen roamingu vytvořila pozitivní obraz Evropy v očích mnoha občanů a mladých lidí, kteří možná v plné míře nerozuměli úloze, kterou možná sehráli v konkrétních rozhodnutích ovlivňujících jejich život, finanční prostředky, a tedy jejich osobní rozpočet.</s>
      </P>
      <P id="289">
        <s id="821">Druhý bod se týká vyváženého přístupu.</s>
        <s id="822">Domnívám se, že to je přístup vyvažující mnoho zájmů, o které tu jde, dokonce i konfliktních zájmů, o nichž mluvila paní Trautmannová, a též mnoho příslušných odvětví.</s>
        <s id="823">V této chvíli mám na mysli digitální dividendu.</s>
        <s id="824">Prohlášení, že existuje prostor pro provozovatele počínaje audiovizuálním odvětvím a konče oblastí telekomunikací v kontextu, který se zohlednil i na setkání představitelů Výboru pro kulturu a Výboru pro průmysl, výzkum a energetiku, myslím znamená, že jsme se snažili přijmout vyvážený přístup a doufejme, že jsme byli úspěšní.</s>
      </P>
      <P id="290">
        <s id="825">Závěrem chci říct, že bych chtěla být svědkem důsledného evropského přístupu.</s>
        <s id="826">Bylo by pro mě zcela nepochopitelné, pokud by příslušné subsidiární orgány, nezpochybnitelná výkonná moc členských států, měly bránit využívání přidané hodnoty, kterou Evropa musí umět využívat.</s>
        <s id="827">Chtěla bych vyzvat Komisi a Radu, aby uplatnily touto schopnost koordinovat, harmonizovat a podle mého názoru jednat jako političtí vůdci Evropy.</s>
      </P>
    </SPEAKER>
    <SPEAKER ID="326" NAME="Malcolm Harbour">
      <P id="291">
        <s id="828">zpravodaj. - Vážená paní předsedající, ocitl jsem se v neobvyklé situaci, když mám v této důležité rozpravě poslední slovo, takže na závěr uvedu možná jen několik všeobecnějších poznámek.</s>
      </P>
      <P id="292">
        <s id="829">V souvislosti se svou zprávou bych však nejprve chtěl poděkovat mnoha kolegům, kteří přispěli a posílili odhodlání našeho výboru přijmout a uskutečnit tato zlepšení.</s>
        <s id="830">Rád bych své kolegy ubezpečil, že během následujících týdnů se budeme snažit tato další zlepšení zrealizovat, zejména v oblasti ochrany údajů, v souvislosti s čímž jsme měli dnes dopoledne velmi úspěšné zasedání.</s>
        <s id="831">Myslím si, že v této otázce můžeme dosáhnout dohody.</s>
        <s id="832">Pokud jde o otázku oznamování případů nepovoleného přístupu, možná nepřekvapuje, že musíme pokračovat v úsilí, protože práce, kterou jsme vykonali, byla úplně nová.</s>
        <s id="833">Srdečně vyzývám Komisi, která už v této oblasti pracovala, aby nám pomohla dokončit vypracování návrhu, protože v jejím původním návrhu nebyla tato oblast zahrnutá.</s>
      </P>
      <P id="293">
        <s id="834">Další moje poznámka je určená paní Harmsové, neboť v této chvíli je zde jedinou představitelkou Strany zelených.</s>
        <s id="835">Byl jsem zcela ohromený, když jsem poslouchal jejího kolegu pana Davida Hammersteina Mintze, s kterým velmi dobře vycházím, který řekl, že považuje mou zprávu za nebezpečnou pro neutralitu sítě.</s>
        <s id="836">Strávili jsme mnoho času vylepšováním nového návrhu, abychom umožnili regulačním orgánům zasáhnout v případě narušení neutrality sítě.</s>
        <s id="837">Potom pan Hammerstein Mintz vstoupí do tohoto Parlamentu bez toho, aby mi předtím něco řekl, a bez předložení alternativního řešení prohlásí, že moje zpráva je nebezpečná.</s>
        <s id="838">Paní Harmsové bych chtěl říct jen to, že pokud bude Strana zelených pokračovat v tomto druhu šíření paniky a démonizování naší zprávy, bude nebezpečná pro spotřebitele, protože ohrozí všechny ostatní oblasti.</s>
        <s id="839">Upřímně je vyzývám, aby si s námi sedli ke stolu a vyjádřili se, proč je naše zpráva nebezpečná.</s>
        <s id="840">Uvidíme, zda můžeme odstranit jejich obavy.</s>
        <s id="841">Mnozí z vás zřejmě denně dostávají e-maily.</s>
        <s id="842">Dostal jsem jeden, ve kterém se píše, že tato zpráva ohrožuje neutralitu sítě.</s>
        <s id="843">Mohu říct jen to, že náš záměr je úplně opačný.</s>
      </P>
      <P id="294">
        <s id="844">Na závěr bych chtěl říct, že všichni neseme obrovskou zodpovědnost s cílem pomoci francouzskému předsednictví dosáhnout dohody.</s>
        <s id="845">Chci zdůraznit tento bod.</s>
        <s id="846">V reálném světě je mnoho nejistoty mezi lidmi, kteří jsou připravení vložit do sítí nové generace velké investice, a kteří chtějí, aby byl tento balíček uzavřený co nejdřív.</s>
        <s id="847">Můžeme tomu pomoci svou spoluprací tak, jako jsme to úspěšně dělali doposud.</s>
        <s id="848">Je to skutečně velká zodpovědnost.</s>
        <s id="849">Mohu za sebe slíbit, a vím, že moji kolegové mě v této otázce podpoří, že se budeme ze všech sil snažit s francouzským předsednictvím spolupracovat.</s>
        <s id="850">Rád bych zvláště poděkoval panu Chatelovi a panu Bessonovi za jejich hluboké odhodlání v celém tomto úsilí a za jejich skutečnou znalost dané problematiky.</s>
        <s id="851">Jsem přesvědčený, že spolu můžeme práci na tomto balíčku dokončit co možná nejdříve.</s>
      </P>
    </SPEAKER>
    <SPEAKER ID="327" NAME="Předsedající">
      <P id="295">
        <s id="852">. - Rozprava skončila.</s>
      </P>
      <P id="296">
        <s id="853">Hlasování se uskuteční během následující parlamentní schůze.</s>
      </P>
      <P id="297">
        <s id="854">Písemná prohlášení (článek 142)</s>
      </P>
    </SPEAKER>
    <SPEAKER ID="803" NAME="Ivo Belet" AFFILIATION="PPE-DE">
      <P id="298">
        <s id="855">písemně. - (NL) Nový telekomunikační zákon, o němž dnes jednáme, má dalekosáhlé důsledky pro nás všechny, uživatele internetu a telekomunikačních služeb.</s>
      </P>
      <P id="299">
        <s id="856">Naše soukromí na internetu má být chráněné lépe.</s>
        <s id="857">Osobní informace uložené v počítači nebo zaslané na internet (včetně našeho uživatelského profilu v prohlížeči!) nelze využít (zneužít) bez našeho předcházejícího výslovného souhlasu.</s>
      </P>
      <P id="300">
        <s id="858">Odvětví, které se zabývá přenosem obsahu (zejména hudební a filmový průmysl) a provozovatelé telekomunikačních služeb jsou nabádaní ke spolupráci s cílem řešit tento problém pirátství (nezákonného stahování obsahu.)</s>
        <s id="859">Pro spotřebitele je důležité, aby byli dobře informovaní o tom, co mohou a co nemohou na internetu provádět, ale přístup na internet jim nesmí být za žádných okolností odmítnutý.</s>
      </P>
      <P id="301">
        <s id="860">Pro lidi bude jednodušší, pokud si telefonní číslo při změně operátora přenesou.</s>
        <s id="861">Přenos by neměl trvat déle než jeden den, v souladu s opatřeními bránícími zneužití čísla.</s>
      </P>
      <P id="302">
        <s id="862">Věříme, že v této otázce dosáhneme dohodu rychle a že zákazníci budou moci využívat výhody těchto zlepšení co nejdříve.</s>
      </P>
    </SPEAKER>
    <SPEAKER ID="802" NAME="Bairbre de Brún" AFFILIATION="GUE/NGL">
      <P id="303">
        <s id="863">písemně. - (GA) V dnešním vysoce propojeném, globalizovaném světě by osobní soukromí a ochrana údajů měly být prioritami nás všech.</s>
        <s id="864">V otázce soukromí bychom neměli ustupovat, jak k tomu došlo v zprávě pana Harboura.</s>
        <s id="865">Není náplní práce národního nebo evropského orgánu, aby do hloubky monitoroval to, jak lidé využívají internet.</s>
      </P>
      <P id="304">
        <s id="866">Evropský parlament musí jednat, aby zmírnil některé regresivnější prvky této směrnice.</s>
        <s id="867">Propojení, které je mezi společnostmi a státními orgány na jedné straně a lidmi, kteří používají internet na soukromé účely na straně druhé, by se pomocí této směrnice mohlo zvýšit.</s>
        <s id="868">Ochranu práv duševního vlastnictví nelze využívat jako záminku s cílem umožnit nezodpovědným orgánům přístup k osobním a soukromým údajům.</s>
      </P>
    </SPEAKER>
    <SPEAKER ID="801" NAME="András Gyürk" LANGUAGE="HU">
      <P id="305">
        <s id="869">Schválení legislativního balíčku, o němž dnes jednáme, je důležitým krokem směrem k tomu, abychom umožnili začít využívat širokopásmové komunikační technologie.</s>
        <s id="870">V případě těchto technologií je důležité, aby se rozšířily, aby se Evropa, v souladu s našimi záměry, skutečně stala jedním z nejkonkurenceschopnějších regionů.</s>
        <s id="871">V současnosti jen musíme vynaložit zvýšené úsilí a přijmout účinné nařízení týkající se telekomunikací, protože rozvoj tohoto odvětví může významně přispět ke zvýšení zaměstnanosti.</s>
      </P>
      <P id="306">
        <s id="872">Otevření telekomunikačního trhu se zrychlilo od druhé poloviny devadesátých let, přičemž se značně zlepšila úroveň služeb.</s>
        <s id="873">Domníváme se však, že je stále nutné vykonat významnou část práce v oblastech posílení hospodářské soutěže a následného snížení spotřebitelských cen.</s>
        <s id="874">Kromě toho je z důvodu naléhavosti zavedení nových technologií nutné přezkoumat platné legislativní předpisy.</s>
      </P>
      <P id="307">
        <s id="875">Za velmi příznivé považujeme to, že základním pilířem nového rámcového nařízení je přezkoumání postupů přidělování frekvencí až do současnosti.</s>
        <s id="876">Podle našeho názoru musí v této oblasti v zájmu rostoucí konkurenceschopnosti převládnout zásada technologické neutrality.</s>
        <s id="877">Důležitým výsledkem je i to, že v budoucnosti se vytvoří nový rámec i pro spolupráci národních regulačních orgánů.</s>
      </P>
      <P id="308">
        <s id="878">Měli bychom uvítat skutečnost, že nové nařízení má i legislativní účinek na ochranu spotřebitele, který není v žádném případě zanedbatelný.</s>
        <s id="879">Vytváří transparentnější podmínky stanovení cen a posiluje svobodu změnit poskytovatele služeb.</s>
        <s id="880">Domníváme se, že důležitost rámcového nařízení, které má být přijaté, spočívá v tom, že zvýší hospodářskou soutěž a přitom se nezanedbá náležitá úroveň ochrany spotřebitele.</s>
      </P>
    </SPEAKER>
  </CHAPTER>
</document>
