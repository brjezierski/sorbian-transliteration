<?xml version="1.0" encoding="utf-8"?>
<document>
  <CHAPTER ID="023">
    <P id="1">
      <s id="1">Zvládání chřipky typu H1N1 (krátké přednesení)</s>
    </P>
    <SPEAKER ID="188" NAME="Předsedající">
      <P id="2">
        <s id="2">Dalším bodem je zpráva paní Rivasiové jménem Výboru pro životní prostředí, veřejné zdraví a bezpečnost potravin o vyhodnocení opatření na řízení onemocnění chřipkovým virem typu A (H1N1) v období 2009-2010 v EU.</s>
      </P>
    </SPEAKER>
    <SPEAKER ID="189" NAME="Michèle Rivasi" LANGUAGE="FR">
      <P id="3">
        <s id="3">Vážený pane předsedající, všichni si pamatujeme, že chřipka typu H1N1 byla velikou událostí roku 2009.</s>
        <s id="4">První případy tohoto onemocnění byly hlášeny již téměř před dvěma lety - dne 25. března 2009 - a WHO vyhlásila dne 11. června 2009 6. stupeň pohotovosti.</s>
      </P>
      <P id="4">
        <s id="5">To, že WHO vyhlásila nejvyšší stupeň pohotovosti, spustilo v Evropě řadu opatření, včetně toho, že v několika členských státech byla zahájena očkovací kampaň, která nejenže byla velice nákladná, ale byla též přeceňována vzhledem ke známé závažnosti nemoci; ta, jak WHO vyhlásila v květnu 2009, byla mírná.</s>
      </P>
      <P id="5">
        <s id="6">Co se týká závažnosti nemoci, způsobil tento typ chřipky v Evropě do konce dubna 2010 přibližně 2 900 úmrtí, jinými slovy mnohem nižší úmrtnost než sezónní chřipka, která způsobí ročně přibližně 40 000-220 000 úmrtí; tento počet úmrtí závisí na tom, zda se jedná o mírný rok, či o období mimořádné epidemie.</s>
      </P>
      <P id="6">
        <s id="7">Podle nejnovější zprávy Evropského účetního dvora představovaly náklady ve Spojeném království zatím 1300 milionů EUR a více než 700 milionů EUR ve Francii.</s>
      </P>
      <P id="7">
        <s id="8">Vyhodnocení řízení onemocnění chřipkovým virem typu H1N1 ukazuje, že odpověď v rámci Evropské unie a členských států byla odlišná.</s>
        <s id="9">Já a mí kolegové, kterým bych chtěla poděkovat za jejich pozměňovací návrhy, jsme se tudíž snažili sestavit konstruktivní zprávu, která si klade za cíl obnovit důvěru evropských občanů v jejich zdravotnické instituce.</s>
      </P>
      <P id="8">
        <s id="10">Zpráva je strukturována podle tří významných oblastí, kterými jsou spolupráce, transparentnost a nezávislost.</s>
      </P>
      <P id="9">
        <s id="11">Co se týče spolupráce, chceme zdůraznit potřebu soudržnosti, efektivity, nezávislosti a flexibility.</s>
        <s id="12">Budoucí plány prevence chřipky, například, musí být revidovány tak, aby zajistily větší soudržnost a efektivitu a byly samy o sobě natolik dostačující a flexibilní, aby mohly být v reálném čase přizpůsobeny nejnovějším dostupným údajům.</s>
        <s id="13">Taková flexibilita by byla ušetřila velkou část zbytečně vynaložených veřejných nákladů.</s>
        <s id="14">Zároveň je důležité jasně definovat úlohu a odpovědnost klíčových aktérů odpovědných za zvládání zdravotních rizik.</s>
        <s id="15">Musí být přehodnocena definice pandemie, aby zahrnovala závažnost pandemie a nezohledňovala jen geografické rozšíření.</s>
        <s id="16">Samozřejmě, WHO nás informovala, že to má pod kontrolou.</s>
        <s id="17">Skupinový nákup očkovacích látek je jednou z možností, za předpokladu, že výrobci i nadále ponesou zodpovědnost za kvalitu, bezpečnost a efektivitu svých výrobků.</s>
        <s id="18">Za žádných okolností nebude možné činit vlády odpovědné za vedlejší účinky očkovacích látek, které by měly být bezpečné.</s>
      </P>
      <P id="10">
        <s id="19">Co se týká nezávislosti, zrychlené povolovací řízení zdůraznilo problém nedostatku dostupných vědeckých údajů.</s>
        <s id="20">Výzkum v oblasti očkovacích látek a antivirových léčiv musí probíhat naprosto nezávisle na farmaceutických společnostech.</s>
      </P>
      <P id="11">
        <s id="21">Co se týká transparentnosti, je třeba naprosté transparentnosti při posuzování léků používaných v případě ohrožení veřejného zdraví, spolu s plným přístupem k dostupným klinickým tesům.</s>
        <s id="22">Všechna prohlášení o zájmech odborníků odpovědných za vyhodnocení musí být zveřejňována.</s>
        <s id="23">Lituji jedné věci: byla bych dala přednost tomu, aby tyto odborníky prověřovaly agentury, které je najímají, ale tento pozměňovací návrh nebyl přijat.</s>
      </P>
      <P id="12">
        <s id="24">Na závěr bych chtěla zdůraznit případy narkolepsie u dětí, které byly hlášeny z Finska a Švédska a ke kterým došlo poté, co byly tyto děti očkovány očkovací látkou společnosti GSK proti chřipce typu H1N1.</s>
        <s id="25">Je třeba, abychom se těmto případům věnovali.</s>
      </P>
      <P id="13">
        <s id="26">Tyto případy v první řadě jasně ukazují, že stále existují šedé zóny, a to jak v souvislosti se skutečnou toxicitou očkovacích látek a adjuvantů, tak v souvislosti s možnými riziky, která ještě ani sami výrobci neznají.</s>
        <s id="27">Finsko pozastavilo použití těchto očkovacích látek do té doby, až budou k dispozici další informace.</s>
        <s id="28">Toto není stanovisko Evropské agentury pro léčivé přípravky (EMEA), který se rozhodla, že dříve, než vydá jakékoliv stanovisko k omezení používání této očkovací látky, vyčká, než bude k dispozici více informací.</s>
        <s id="29">Přála bych si, aby Komise zaujala stejné stanovisko jako Finsko.</s>
        <s id="30">Je čas, aby ze zásady obezřetnosti konečně těžili pacienti, a ne, jako vždy, společnosti.</s>
      </P>
    </SPEAKER>
    <SPEAKER ID="190" NAME="Anne Delvaux" AFFILIATION="PPE">
      <P id="14">
        <s id="31">(FR) Vážený pane předsedající, jsme připraveni bojovat s pandemií v Evropě?</s>
        <s id="32">Odpověď zní "ano, ale".</s>
        <s id="33">Během událostí v období 2009-2010 jsme viděli, že každý členský stát jedná individuálně a velmi málo soudržně nebo dokonce solidárně.</s>
      </P>
      <P id="15">
        <s id="34">Jako stínová zpravodajka k této zprávě se domnívám, že bylo nutné uvést tyto poznámky, ale že bylo především třeba jít ještě dále, postupovat konstruktivně a podniknout praktické kroky jménem našich občanů, kteří - což je třeba zmínit a domnívám se, že to je jeden z nejškodlivějších následků - bezpochyby ztratili jistou část důvěry, co se týká zpráv v oblasti veřejného zdraví.</s>
      </P>
      <P id="16">
        <s id="35">Zpráva paní Rivasiové, o které budeme zítra hlasovat, tyto základní priority zohledňuje.</s>
        <s id="36">Ty zahrnují systematické prohlubování spolupráce mezi členskými státy, efektivnější koordinaci s evropskými zdravotnickými institucemi, vyjasnění role evropských struktur pro zvládání rizika a posouzení strategií imunizace a komunikace, které byly realizovány v členských státech.</s>
      </P>
      <P id="17">
        <s id="37">Proto se jedná o dobrou zprávu a já zpravodajce blahopřeji.</s>
        <s id="38">Musíme však samozřejmě zajistit, aby nezapadla.</s>
        <s id="39">To je odpovědností našich členských států, které mají nejvíce pravomocí v této oblasti, a mají proto velkou odpovědnost vůči našim spoluobčanům.</s>
      </P>
    </SPEAKER>
    <SPEAKER ID="191" NAME="Csaba Sándor Tabajdi" AFFILIATION="S&amp;amp;D">
      <P id="18">
        <s id="40">(HU) Vážený pane předsedající, během pandemie chřipky v roce 2009 byly členské státy Evropské unie ty nejlépe připravené.</s>
        <s id="41">Zároveň - a zde zcela souhlasím se svým předřečníkem - panoval naprostý nedostatek koordinace mezi členskými státy.</s>
        <s id="42">To mohlo způsobit v mé zemi krizi v oblasti vnitřních záležitostí, i když bývalá socialistická vláda, která byla tehdy u moci, podnikla úspěšné kroky pro zvládnutí epidemie.</s>
        <s id="43">Neexistuje ale žádné pravicové nebo levicové křídlo viru H1N1; proti tomuto viru musíme bojovat společnými silami.</s>
        <s id="44">Zcela souhlasím s tou částí zprávy, kde se říká, že členské státy musí koordinovat obstarání očkovacích látek, vyměňovat si informace a vytvářet transparentnější prostředí.</s>
        <s id="45">Informace si musíme vyměňovat nejen na základě geografického rozsahu epidemie, ale i na základě závažnosti epidemie a s ní související úmrtností.</s>
        <s id="46">Pokud v tom uspějeme, můžeme v budoucnosti v této oblasti podniknout důležité kroky, aby...</s>
      </P>
      <P id="19">
        <s id="47">(Předsedající řečníka přerušil)</s>
      </P>
    </SPEAKER>
    <SPEAKER ID="192" NAME="Marina Yannakoudakis" AFFILIATION="ECR">
      <P id="20">
        <s id="48">Vážený pane předsedající, před rokem jsem se já a zpravodajka neformálně setkaly se skupinou poslanců Evropského parlamentu, a to se společným cílem - udělat něco ve věci H1N1.</s>
      </P>
      <P id="21">
        <s id="49">Jak setkání pokračovalo, poznala jsem, že se naše cíle shodují, ale že jsme zaujali odlišný přístup.</s>
        <s id="50">Zpráva z vlastní iniciativy byla pro Parlament příležitostí k tomu, aby zahájil pozitivní opatření v přípravě na epidemii.</s>
        <s id="51">Obávám se, že tato příležitost byla promarněna.</s>
      </P>
      <P id="22">
        <s id="52">Ve zprávě je mnoho bodů, o kterých bychom mohli polemizovat.</s>
        <s id="53">Navrhuje pro ECDC takovou roli, která není možná, což může vést k falešnému pocitu bezpečí.</s>
        <s id="54">Co bylo potřeba, byl přístup založený na vlastním ponaučení a základ pro to, aby se na takovém přístupu dalo stavět.</s>
        <s id="55">To, co jsme dostali, byla zpráva se jmény hříšníků; a já se obávám, že odradí mnoho zúčastněných stran.</s>
        <s id="56">To, co jsme dostali, byla zpráva, která je spíše politická než praktická.</s>
      </P>
    </SPEAKER>
    <SPEAKER ID="193" NAME="João Ferreira" AFFILIATION="GUE/NGL">
      <P id="23">
        <s id="57">(PT) Vážený pane předsedající, jedno z ponaučení, které si máme vzít z problémů se zvládáním chřipky typu H1N1, je to, že musíme uznat, že část zemí potřebuje veřejný zdravotní systém a dále rozšířit služby v oblasti veřejného zdraví, které mohou zasáhnout do široké řady oblastí.</s>
        <s id="58">Mezi tyto oblasti patří zhodnocení informací týkajících se doporučené medikace v případě zdravotní krize, zejména pandemie, a příprava a vyhodnocení vědeckých studií - nezávisle na farmaceutickém průmyslu - doporučených cílových skupin týkajících se účinnosti, bezpečnosti a poměru rizik a prospěšnosti u očkovacích látek a antivirových léčiv.</s>
        <s id="59">Je též důležité posílit kapacitu pro zvládání rizik a předcházení jim a kapacitu pro výzkum a rozvoj v těchto oblastech a co se týká preventivních opatření v oblasti veřejného zdraví.</s>
        <s id="60">Konečně je též důležité zlepšit spolupráci mezi různými vnitrostátními službami, a mezi takovými službami a odpovídajícími institucemi a organizacemi na mezinárodní i regionální úrovni.</s>
      </P>
    </SPEAKER>
    <SPEAKER ID="194" NAME="Jaroslav Paška" AFFILIATION="EFD">
      <P id="24">
        <s id="61">(SK) Vážený pane předsedající, v dubnu roku 2009 byl v Mexiku ohlášen první případ onemocnění prasečí chřipky u člověka.</s>
        <s id="62">Za dva měsíce nato Světová zdravotnická organizace (WHO) vyhlásila pandemii chřipky.</s>
      </P>
      <P id="25">
        <s id="63">Katastrofické scénáře, které předkládají zdravotnické instituce včetně Světové zdravotnické organizace a Evropského centra pro prevenci a kontrolu nemocí (ECDC), vedly k tomu, že se jednotlivé země začaly předhánět v tom, jak co nejdříve sehnat co nejvíce očkovacích látek pro ochranu svých občanů.</s>
      </P>
      <P id="26">
        <s id="64">Podle doporučení WHO a ECDC i Slovenská republika zakoupila více než milion kusů očkovací látky, které byly dodány na začátku roku 2010.</s>
        <s id="65">Když ale hlavní hygienik Slovenské republiky vyzýval občany, aby se nechali očkovat, vysmáli se mu, nikdo mu nevěřil.</s>
        <s id="66">Nevěřili ani jemu, ani naší vážené evropské zdravotnické organizaci ECDC.</s>
        <s id="67">V té době už všichni věděli, že virus H1N1 nepředstavuje takové riziko, jak se na začátku zdálo.</s>
        <s id="68">Pouze WHO a ECDC stále zarytě mlčely.</s>
      </P>
      <P id="27">
        <s id="69">Nenastalo žádné přehodnocení celé situace, nepřišla žádná doplňující doporučení, prostě nic...</s>
      </P>
      <P id="28">
        <s id="70">(Předsedající řečníka přerušil)</s>
      </P>
    </SPEAKER>
    <SPEAKER ID="195" NAME="Anna Záborská" AFFILIATION="PPE">
      <P id="29">
        <s id="71">(SK) Ráda bych poděkovala paní Rivasiové za vyčerpávající zprávu.</s>
        <s id="72">Odkryla slabá místa systémů zdravotní bezpečnosti, a to nejen na evropské, ale i na světové úrovni.</s>
      </P>
      <P id="30">
        <s id="73">Zpráva též obsahuje dlouhý seznam opatření, která by měla být přijata, aby se situace z let 2009-2010 neopakovala.</s>
        <s id="74">To, k čemu došlo při vyhlášení pandemie chřipky typu H1N1, je skandální.</s>
      </P>
      <P id="31">
        <s id="75">Členské státy Evropské unie včetně Slovenska utratily stovky milionů eur, aby byly schopné ochránit své občany před neexistující hrozbou.</s>
        <s id="76">Bylo by zajímavé zjistit, komu to přineslo prospěch.</s>
        <s id="77">Ale i to, kdo za situaci, která vznikla, nese zodpovědnost.</s>
      </P>
      <P id="32">
        <s id="78">V předložené zprávě jsem postrádala jediné: návrh, jak do systému zdravotní bezpečnosti začlenit osobní zodpovědnost.</s>
        <s id="79">A to proto, že na alibismus se sice neumírá, ale šíří se rychleji než chřipka.</s>
      </P>
    </SPEAKER>
    <SPEAKER ID="196" NAME="Åsa Westlund" AFFILIATION="S&amp;amp;D">
      <P id="33">
        <s id="80">(SV) Vážený pane předsedající, myslím si, že my všichni souhlasíme s tím, že bylo matoucí, když v různých členských státech existovala různá doporučení.</s>
        <s id="81">Ve Výboru pro životní prostředí, veřejné zdraví a bezpečnost potravin jsme například měli možnost uvítat švédského ministra - který byl v té době úřadujícím předsedou Rady - a jednat s ním o tomto tématu týž den, kdy nás navštívil ředitel Evropského střediska pro prevenci a kontrolu nemocí, a to, co nám tito hosté říkali, se od sebe naprosto odlišovalo.</s>
        <s id="82">Jeden z nich doporučoval očkovat děti, druhý tvrdil, že očkování může být pro děti nebezpečné.</s>
      </P>
      <P id="34">
        <s id="83">To je pro rodiče, kteří hledají spolehlivé informace, velice matoucí a protiřečící.</s>
        <s id="84">A existuje také mnoho zásadních rozdílů v tom, jak tento problém členské státy prakticky řešily.</s>
        <s id="85">V mé zemi byla po očkovacích látkách velká poptávka, což vedlo až velice chaotickým situacím před očkovacími centry.</s>
        <s id="86">Ve zdravotnických centrech, která byla otevřená, tato očkovací látka scházela a ve zdravotnických centrech, která byla zavřená, byly velké zásoby očkovací látky.</s>
        <s id="87">Je třeba, abychom se více zaměřili na provádění jako takové.</s>
      </P>
    </SPEAKER>
    <SPEAKER ID="197" NAME="Zuzana Roithová" AFFILIATION="PPE">
      <P id="35">
        <s id="88">(CS) Pane předsedající, dnes můžeme tzv. po bitvě hodnotit, že tisíce miliard eur vydané na boj proti chřipce H1N1 byly nepřiměřeně vysoké vzhledem ke skutečné závažnosti chřipky.</s>
        <s id="89">Jako lékařka považuji za velmi poučné, že v Polsku, kde vláda nepodlehla tlaku a nepřistoupila na celostátní očkování, nebyla úmrtnost vyšší než v zemích s vysokou proočkovaností.</s>
        <s id="90">Blahopřeji paní Rivasiové k přínosné zprávě a přála bych si, aby se z ní členské státy a všechny mezinárodní organizace poučily, zejména aby nakupovaly léky společně, ale hlavně aby zlepšily způsob hodnocení epidemiologických údajů a vrátily hodnověrnost doporučením určeným občanům v Evropské unii.</s>
      </P>
    </SPEAKER>
    <SPEAKER ID="198" NAME="Edite Estrela" AFFILIATION="S&amp;amp;D">
      <P id="36">
        <s id="91">(PT) Vážený pane předsedající, pochybnosti týkající se očkovací látky proti chřipce typu H1N1 zde již byly zmíněny.</s>
        <s id="92">Je přirozené, že veřejnost by měla klást otázky a být poněkud podezřívavá, protože v roce 2009 probíhala ve všech členských zemích propagační kampaň, do očkovacích látek se investovalo ve velkém měřítku a Světová zdravotnická organizace vyhlásila pandemii, a pak se zdálo, že se situace zcela obrátila.</s>
        <s id="93">Jinak řečeno, v roce 2010 se o chřipce typu H1N1 téměř nehovořilo.</s>
        <s id="94">Je tudíž přirozené, že se veřejnost ptá, zda jsme zpanikařili nebo zda jsme toto onemocnění nebrali dostatečně vážně.</s>
        <s id="95">Otázka zní ...</s>
      </P>
      <P id="37">
        <s id="96">(Předsedající řečníka přerušil)</s>
      </P>
    </SPEAKER>
    <SPEAKER ID="199" NAME="Karin Kadenbach" AFFILIATION="S&amp;amp;D">
      <P id="38">
        <s id="97">(DE) Vážený pane předsedající, vážená paní komisařko, dnes se můžeme považovat za šťastlivce, protože se epidemie nerozšířila tak, jak jsme se obávali, nevyžádala si více životů.</s>
        <s id="98">Každé jednotlivé úmrtí je dostatečně tragické.</s>
      </P>
      <P id="39">
        <s id="99">Ráda bych poděkovala těm, kteří do této rozpravy přispěli.</s>
        <s id="100">Rozprava odrazila situaci v EU velice jasně: zkušenosti jednotlivých členských států se velice liší.</s>
        <s id="101">Máme odlišné zdravotnické systémy.</s>
        <s id="102">Struktura a poskytování zdravotní péče je vnitrostátním tématem, ale v případě epidemie či pandemie je třeba, abychom spolupracovali na evropské úrovni.</s>
        <s id="103">Jak vidíme, musíme se ještě mnoho naučit a mnohé v řadě oblastí doplnit.</s>
      </P>
      <P id="40">
        <s id="104">Jak zde dnes bylo nejednou zmíněno, musíme v každém případě získat zpět důvěru veřejnosti.</s>
        <s id="105">Zvládání nákazy chřipkou typu H1N1 ukázalo, že jsou zde nedostatky.</s>
        <s id="106">V budoucnosti je potřeba lepší koordinace.</s>
      </P>
    </SPEAKER>
    <SPEAKER ID="200" NAME="Maria Damanaki">
      <P id="41">
        <s id="107">členka Komise. - Vážený pane předsedající, ráda bych poděkovala zpravodajce, paní Rivasiové, za zprávu, která představuje hodnotný přínos pro naše úsilí poučit se z pandemie roku 2009.</s>
        <s id="108">Souhlasím s vámi, že se z této pandemie musíme poučit a že také musíme kriticky zhodnotit naši reakci.</s>
        <s id="109">Abychom zajistili ochranu evropských občanů proti takovým hrozbám pro veřejné zdraví, musíme zlepšit naši připravenost a plánování s cílem zvládnout podobné zdravotní přeshraniční hrozby.</s>
      </P>
      <P id="42">
        <s id="110">EU již sestavila nezávislou kapacitu a expertizu týkající se pandemie chřipky.</s>
        <s id="111">Jen na poli samotného výzkumu Evropská komise od roku 2000 finančně podpořila více než 50 projektů týkajících se chřipky, což představovalo investici ve výši 150 milionů EUR.</s>
        <s id="112">Naše agentury, Evropské středisko pro prevenci a kontrolu nemocí a Evropská agentura pro léčivé přípravky, poskytovaly odborné rady během pandemie Unii a jejím členským státům.</s>
      </P>
      <P id="43">
        <s id="113">Kromě toho útvary Komise aktivně podporovaly členské státy ve zvládání této hrozby prostřednictvím Výboru na ochranu zdraví EU.</s>
        <s id="114">Musím nicméně připustit, že spolu se zprávou Parlamentu různá hodnocení naší reakce ukázala řadu nedostatků a výzev, které je třeba řešit.</s>
      </P>
      <P id="44">
        <s id="115">To zahrnuje nákup očkovací látky proti pandemii chřipky, nutnost lépe koordinovat strategie očkování, potřebu větší flexibility našich plánů týkajících se přípravy a nutnost lépe komunikovat s veřejností.</s>
        <s id="116">Komise s podporou vědeckých agentur a spolu s členskými státy, protože se jedná o sdílenou odpovědnost se členskými státy, je odhodlána v těchto otázkách pokročit.</s>
      </P>
      <P id="45">
        <s id="117">Tyto výzvy budeme řešit prostřednictvím dvou iniciativ.</s>
        <s id="118">Zaprvé, Komise před koncem tohoto roku představí iniciativu o zdravotní bezpečnosti, která posílí naše koordinační kapacity, a za druhé, Komise též zahájí mechanismus společného nákupu očkovacích látek proti pandemii chřipky a antivirových léčiv pro ty členské státy, které se budou chtít připojit.</s>
        <s id="119">To posílí solidaritu v rámci EU zaručením minimální úrovně spravedlivého přístupu k očkovacím látkám.</s>
        <s id="120">To by též posílilo naši kupní sílu, abychom získali lepší smluvní podmínky.</s>
      </P>
      <P id="46">
        <s id="121">Komise vítá podporu, kterou zpravodajka takovým iniciativám vyslovila.</s>
        <s id="122">Komise má též v plánu financovat další výzkum v oblasti behaviorálních aspektů a komunikačních strategií, zejména s cílem zlepšit doplnění nejnovějších informací o očkovacích látkách.</s>
      </P>
      <P id="47">
        <s id="123">Nakonec co se týká otázek transparentnosti a nezávislosti, které byly vzneseny, domníváme se, že jsou velice důležité a já si skutečně myslím, že zde musíme něco udělat.</s>
        <s id="124">Komise a příslušné agentury budou pracovat společně, aby zlepšily naše postupy prohlášení zájmu a možných konfliktů zájmu.</s>
      </P>
      <P id="48">
        <s id="125">Domníváme se, že je třeba, abychom pokračovali směrem ke společnému cíli zajistit, že jsme lépe připraveni ochránit naše občany před budoucími hrozbami pro veřejné zdraví.</s>
      </P>
    </SPEAKER>
    <SPEAKER ID="201" NAME="Předsedající">
      <P id="49">
        <s id="126">Rozprava je ukončena.</s>
      </P>
      <P id="50">
        <s id="127">Hlasování se bude konat v úterý 8. března v poledne.</s>
      </P>
      <P id="51">
        <s id="128">Písemná prohlášení (článek 149)</s>
      </P>
    </SPEAKER>
    <SPEAKER ID="201" NAME="János Áder" LANGUAGE="HU">
      <P id="52">
        <s id="129">Nejdůležitějším poznatkem z dobře známého skandálu je, že důvěra občanů byla otřesena.</s>
        <s id="130">Světová zdravotnická organizace falešně bila na poplach, což spolu s předpověďmi, které jen přiživovaly hysterii, nutily členské státy, aby přijaly kroky, které byly neadekvátní vzhledem k známé a prokázané závažnosti epidemie vyvolané virem typu H1N1.</s>
        <s id="131">Nakonec následkem viru chřipky typu H1N1 onemocnělo a zemřelo podstatně méně lidí než na sezónní chřipku, přičemž jednotlivé země vynaložily neuvěřitelné částky z veřejných prostředků na to, aby získaly očkovací látky, které byly dvakrát až třikrát dražší než normální očkovací látky.</s>
        <s id="132">Zde bych měl zmínit případ Polska: vláda obyvatelstvo proti viru chřipky typu H1N1 neočkovala, a přesto zde nebyla vyšší úmrtnost než v zemích, které své obyvatele očkovaly.</s>
        <s id="133">To se odehrálo v situaci, kdy výrobce očkovacích látek i přes svůj nemalý zisk měl tu drzost odmítnout odpovědnost za vedlejší příznaky očkovací látky.</s>
        <s id="134">To je naprosto skandální počin: využívat strachu občanů a jejich smyslu pro odpovědnost za jejich rodiny a blízké, a to jen z ubohé chamtivosti a lačnosti po zisku.</s>
        <s id="135">Skutečnost, že svými nepodloženými varováními o pandemii WHO této situaci dokonce napomohla, vyžaduje ty nejráznější kroky.</s>
        <s id="136">Musíme si z toho vzít ponaučení a EU musí být nezávislejší v případech, které vzbuzují podezření, že se jedná o podobnou epidemii jako chřipka typu H1N1.</s>
        <s id="137">Poplach může koneckonců jednoho dne být namístě.</s>
      </P>
    </SPEAKER>
    <SPEAKER ID="202" NAME="Sergio Berlato" LANGUAGE="IT">
      <P id="53">
        <s id="138">Členské státy a evropské orgány provedly řadu nákladných opatření, které v mnoha případech byly zcela neadekvátní skutečné závažnosti chřipky typu H1N1.</s>
        <s id="139">Podle odhadů Evropského střediska pro prevenci a kontrolu nemocí chřipka typu H1N1 v Evropě způsobila v roce 2009 přibližně 2 900 úmrtí.</s>
        <s id="140">Tato čísla jsou mnohem nižší než oficiální odhady počtu úmrtí způsobených sezónní chřipkou a jsou dokladem mírné závažnosti viru chřipky typu H1N1.</s>
      </P>
      <P id="54">
        <s id="141">Naléhavě tudíž vyzývám, aby byla této otázce věnována ta nejvyšší pozornost, aby Světová zdravotnická organizace (WHO) mohla provést přezkum s cílem nově definovat kritéria ohledně vydání celosvětového varování před pandemií, která nebudou zohledňovat jen zeměpisné rozšíření onemocnění, ale také jeho nakažlivost.</s>
        <s id="142">Kromě toho analýza krizového řízení chřipky typu H1N1 ze strany EU podle mého názoru jasně ukazuje naléhavou nutnost rozšíření spolupráce mezi zdravotnickými institucemi členských států a evropskými orgány.</s>
      </P>
      <P id="55">
        <s id="143">Konečně, proto, že se domnívám, že pro zajištění úspěchu nebo neúspěchu soudu je zásadní provést studie týkající se očkovacích látek a antivirových léčiv, které budou nezávislé na farmaceutických společnostech, zcela souhlasím s požadavkem zpravodajky ohledně zveřejnění jmen všech odborníků, kteří byli konzultováni evropskými zdravotnickými institucemi.</s>
      </P>
    </SPEAKER>
    <SPEAKER ID="203" NAME="Jolanta Emilia Hibner" LANGUAGE="PL">
      <P id="56">
        <s id="144">Když je třeba vyhodnotit rizika vzniku epidemie, mělo by se využít znalostí nezávislých odborníků, kteří nejsou ve spojení s farmaceutickými společnostmi.</s>
        <s id="145">Nezávislost Evropské unie při hodnocení závažnosti chřipky typu H1N1 a s ní spojeného rizika je zásadní.</s>
        <s id="146">Nesmíme se spoléhat jen na odborné studie financované farmaceutickými společnostmi.</s>
      </P>
      <P id="57">
        <s id="147">Dalším nejasným prvkem je zrychlený postup používaný k uvedení na trh očkovacích látek proti chřipce typu H1N1, které nebyly dostatečně otestovány a prozkoumány.</s>
        <s id="148">V roce 2009 farmaceutické společnosti hodnotily tento virus jako vysoce rizikový, a následně se ukázalo, že není nebezpečnější než běžná chřipka.</s>
        <s id="149">Ale zpět k WHO, která v květnu 2009 vydala zprávu o tom, že virus není nebezpečný.</s>
        <s id="150">Z důvodu protichůdných informací nicméně mnoho zemí podlehlo nátlaku a nakoupilo miliony drahých očkovacích látek, které nebyly použity a nyní se již použít nedají.</s>
        <s id="151">Je třeba, aby orgány EU na poli zvládání nemoci a v přezkumu stávajících postupů byly transparentnější.</s>
        <s id="152">Abychom posílili naši vyjednávací pozici v oblasti nákupu očkovacích látek, je též nezbytná rozsáhlejší a užší spolupráce mezi zeměmi.</s>
      </P>
      <P id="58">
        <s id="153">Ráda bych poznamenala, že má země - Polsko - již od počátku byla příkladem toho, jak nepodlehnout panice a vymoci si záruku toho, že očkovací látky jsou bezpečné.</s>
      </P>
    </SPEAKER>
    <SPEAKER ID="204" NAME="Bogusław Sonik" LANGUAGE="PL">
      <P id="59">
        <s id="154">Práce na zprávě o vyhodnocení opatření na řízení onemocnění chřipkovým virem typu A (H1N1) v období 2009-2010 v EU trvala téměř jeden rok.</s>
        <s id="155">Diskuse, která byla zahájena v Evropském parlamentu, skončila zprávou z vlastní iniciativy o prasečí chřipce, kterou vypracoval Výbor pro životní prostředí, veřejné zdraví a bezpečnost potravin a jež obsahovala body poukazující na etické a procesní nepravosti, ke kterým při boji s tímto onemocněním došlo.</s>
      </P>
      <P id="60">
        <s id="156">Znepokojilo nás, jakým způsobem farmaceutické společnosti na veřejnosti prezentovaly problém prasečí chřipky, když uváděly, že virus je velmi nebezpečný a nakažlivý.</s>
        <s id="157">Ukázalo se, že virus je mnohem méně nebezpečný než běžná chřipka.</s>
        <s id="158">Počet úmrtí se zastavil na 2 900, zatímco odhadovaný počet případů úmrtí, který lze přičíst sezónní chřipce, ročně dosahuje 40 000.</s>
      </P>
      <P id="61">
        <s id="159">Zpráva o vyhodnocení opatření na řízení onemocnění chřipkovým virem typu A (H1N1) v období 2009-2010 v EU požaduje, aby EU byla nezávislá, co se týká sestavení vlastního vyhodnocení závažnosti hrozeb a rizik, jež jsou s nimi spojena, spíše než aby se spoléhala na odborné výzkumy prováděné odborníky financované farmaceutickými společnostmi.</s>
        <s id="160">Kritika rovněž patří pochybnému zrychlenému postupu použitému s cílem uvést na trh očkovací látky proti chřipce typu H1N1, aniž byly provedeny dostatečné testy a zkoušky.</s>
      </P>
      <P id="62">
        <s id="161">Chci zdůraznit, že je nutná zvýšená transparentnost týkající se činnosti orgánů EU v oblasti řízení onemocnění, přezkum stávajících postupů a jejich změna směrem k větší flexibilitě a dále je třeba vyhnout se konfliktu zájmů mezi hodnotiteli a těmi, kteří přijímají rozhodnutí.</s>
        <s id="162">Domnívám se, že výzva ke spolupráci mezi zeměmi s cílem posílit jejich pozici při nákupu léčiv je prioritou.</s>
        <s id="163">Co se týká nákupu očkovacích látek, chtěl bych však zachovat princip dobrovolnosti.</s>
      </P>
    </SPEAKER>
    <SPEAKER ID="204" NAME="Artur Zasada" LANGUAGE="PL">
      <P id="63">
        <s id="164">Blahopřeji paní Rivasiové k dobře připravené zprávě.</s>
        <s id="165">Souhlasím s tím, že je třeba vyvinout systém s cílem moci přesně určit rozsah rizika a závažnost viru s cílem vyvarovat se budoucích výdajů, které by byly nepřiměřené vzhledem k hrozbě.</s>
        <s id="166">Velmi mne těší, že polská vláda v této otázce nepodlehla panice, či spíše účinnému lobbingu ze strany farmaceutických společností.</s>
      </P>
      <P id="64">
        <s id="167">Domnívám se, že je zvláště důležité, aby odborníci a vědci, kteří vydávají stanoviska k potřebným nákupům léků či očkovacích látek, byli naprosto nezávislí na farmaceutických společnostech.</s>
        <s id="168">Podporuji návrh zpravodaje, který se týká toho, aby s odborníky činnými ve farmaceutickém odvětví bylo možné jen konzultovat a aby byli vyloučeni z rozhodování.</s>
        <s id="169">Musím s politováním poznamenat, že desítky milionů dávek v některých členských státech nebyly do dnešního dne použity.</s>
        <s id="170">To vedlo k rozsáhlým finančním ztrátám, zatímco tyto finanční prostředky mohly být úspěšně využity smysluplnějším a účinnějším způsobem na ochranu zdraví evropských občanů.</s>
      </P>
    </SPEAKER>
  </CHAPTER>
</document>
