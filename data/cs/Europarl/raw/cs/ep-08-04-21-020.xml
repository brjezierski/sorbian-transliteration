<?xml version="1.0" encoding="utf-8"?>
<document>
  <CHAPTER ID="020">
    <P id="1">
      <s id="1">Statut evropského veřejného ochránce práv (rozprava)</s>
    </P>
    <SPEAKER ID="217" NAME="Předsedající">
      <P id="2">
        <s id="2">Dalším bodem je zpráva Anneli Jäätteenmäkiové jménem Výboru pro ústavní záležitosti v souvislosti s návrhem rozhodnutí Evropského parlamentu, kterým se mění a doplňuje jeho rozhodnutí 94/262/ESUO, ES, Euratom z 9. března 1994 o pravidlech a obecných podmínkách pro výkon funkce veřejného ochránce práv (A-0076/2008).</s>
      </P>
    </SPEAKER>
    <SPEAKER ID="218" NAME="Anneli Jäätteenmäki">
      <P id="3">
        <s id="3">zpravodajka. - (FI) Vážený pane předsedající, paní komisařko, pane Diamandourosi, dámy a pánové, nejdříve bych ráda poděkovala všem, kteří spolupracovali na přípravě zprávy.</s>
        <s id="4">Nebylo lehké najít řešení, které by uspokojilo všechny strany.</s>
        <s id="5">Jsem si vědoma toho, že někteří ze zúčastněných ještě stále doufají v některé změny, ale ve výboru jsme už přijali jednohlasné rozhodnutí.</s>
        <s id="6">Proto se posuneme dále.</s>
      </P>
      <P id="4">
        <s id="7">V souvislosti s úlohou veřejného ochránce práv se vynořily čtyři zásadní otázky.</s>
        <s id="8">Mluvíme o přístupu k dokumentům, o svědectvích úředníků, o přístupu k informacím o trestných činech a spolupráci v oblasti lidských práv.</s>
        <s id="9">V původním návrhu Statutu evropského veřejného ochránce práv byla zařazená i pátá zásadní otázka, a to pravomoc zasahovat, jde však o spornou otázku, proto veřejný ochránce práv na konci diskuse požádal o její vypuštění.</s>
      </P>
      <P id="5">
        <s id="10">Nejdůležitějším pozměňovacím návrhem je povinnost institucí a orgánů EU umožnit veřejnému ochránci práv přístup k tajným informacím a dokumentům, v případě, že je to nezbytné pro výkon jeho nebo její funkcí.</s>
        <s id="11">Dosud měly instituce právo odmítnut poskytnutí takovýchto informací.</s>
        <s id="12">Tento subjektivní a svévolný přístup institucí bude omezený, neboť budou povinné poskytnout tyto informace.</s>
        <s id="13">Jde o velmi důležitý, i když malý krok vpřed tím správným směrem.</s>
      </P>
      <P id="6">
        <s id="14">Instituce, které poskytují veřejnému ochránci práv tajné informace nebo dokumenty, budou veřejného ochránce práv informovat o charakteru těchto informací.</s>
        <s id="15">V rámci pravidel čekajících na zavedení, může veřejný ochránce práv souhlasit s pracovním postupem uplatňovaným v souvislosti s přístupem k tajným informacím nebo jiným utajovaným informacím.</s>
      </P>
      <P id="7">
        <s id="16">Funkce veřejného ochránce práv se pro instituce Evropské unie stejně tak pro občanů Evropy stala v posledních letech o mnoho důležitější.</s>
        <s id="17">V návaznosti na Lisabonskou smlouvu a Listinu základních práv Evropské unie se stane právně závazný a díky němu se práce veřejného ochránce práv stane ještě důležitější.</s>
        <s id="18">V budoucnosti je třeba zabezpečit spolehlivé zdroje, které umožní veřejnému ochránci práv reagovat na aktuální potřeby a zabezpečit, aby mu úředníci poskytovali potřebné a správné informace.</s>
      </P>
      <P id="8">
        <s id="19">Podle Listiny základních práv má každý právo, aby instituce a orgány Unie s jeho zájmy nakládaly nestranně, spravedlivě a v rámci přiměřené doby.</s>
        <s id="20">Proto zdroje těchto informací musí být k dispozici i občanům, aby nemuseli čekat na rozhodnutí několik let a také měli jistotu, že veřejný ochránce práv bude mít k dispozici všechny podstatné informace a jednotlivé instituce mu poskytnou všechny potřebné informace, a ne pouze ty, které jsou instituce ochotny poskytnout.</s>
        <s id="21">I když v skutečnosti nejde o jednací řád, o kterém tak rádi mluvíme, protože EU není státem.</s>
        <s id="22">My sami bychom měli jednat v souladu s právním pořádkem a až potom očekávat, že se jím budou řídit i ostatní.</s>
      </P>
    </SPEAKER>
    <SPEAKER ID="219" NAME="Margot Wallström">
      <P id="9">
        <s id="23">místopředsedkyně Komise. - Vážený pane předsedající, už je to 14 let od té doby, co tento Parlament poprvé přijal materiál s názvem Statut evropského veřejného ochránce práv.</s>
        <s id="24">Od té doby se událo mnoho věcí.</s>
        <s id="25">Komise proto vítá iniciativu veřejného ochránce práv, který sám navrhl změny v souvislosti s výkonem své funkce.</s>
      </P>
      <P id="10">
        <s id="26">Důležité je, aby občané důvěřovali veřejnému ochránci práv, že bude svou funkci vykonávat svědomitě a k jednotlivým otázkám bude přistupovat nestranně, především v souvislosti s údajnými případy korupcí.</s>
        <s id="27">Veřejný ochránce práv proto potřebuje jasné, výstižné a účinné nástroje pro výkon své funkcí.</s>
      </P>
      <P id="11">
        <s id="28">Komise od začátku věnovala mimořádnou pozornost této iniciativě a zúčastnila se i plodných diskusí s veřejným ochráncem práv a zpravodajkou Parlamentu paní Jäätteenmäkiovou.</s>
        <s id="29">Zapojily se i naše další služby.</s>
      </P>
      <P id="12">
        <s id="30">Komise souhlasí s hlavní linií této zprávy, a proto bych ráda poděkovala předsedovi výboru, panu Leinenovi, a všem členům výboru - především paní Jäätteenmäkiové - za jejich práci.</s>
      </P>
      <P id="13">
        <s id="31">Jménem Komise vás mohu ubezpečit, že jakmile nás o to Parlament požádá, poskytneme naše oficiální stanovisko.</s>
        <s id="32">Dnes bych však chtěla stručně shrnout naše nejdůležitější postřehy.</s>
        <s id="33">Jde o čtyři konkrétní body.</s>
      </P>
      <P id="14">
        <s id="34">Za prvé, výslech svědků, za druhé, přístup k materiálům, za třetí, Evropský úřad pro boj proti podvodům (OLAF) a za čtvrté, spolupráce v oblasti lidských práv.</s>
        <s id="35">Řeknu k nim jen několik slov.</s>
      </P>
      <P id="15">
        <s id="36">Za prvé, o vyslýchání svědků.</s>
        <s id="37">Komise souhlasí s pozměňovacím a doplňujícím návrhem, který předložil Parlament v souvislosti s vyslýcháním svědků, jehož cílem bylo připomenout, že úředníci svědčí ne svým jménem, ale v zájmu organizace.</s>
      </P>
      <P id="16">
        <s id="38">Jsme si vědomi, že současné znění může vytvářet dojem, že úředníci by mohli jednat podle pokynů nadřízených, a ne na základě důvěryhodných a úplných důkazů.</s>
        <s id="39">Nikdy jsme nebyli svědky takovéhoto případu, ale abychom předešli nedorozuměním, je nezbytné změnit současné znění.</s>
      </P>
      <P id="17">
        <s id="40">Za druhé, v souvislosti s přístupem k materiálům, Komise je zastáncem názoru, že veřejný ochránce práv by měl mít možnost přístupu k dokumentům, které jsou potřebné pro výkon jeho funkce.</s>
        <s id="41">Veřejný ochránce práv navrhl učinit výjimku přístupu k utajovaným materiálům.</s>
        <s id="42">Komise nikdy nevyužila tuto výjimku, ale je velmi důležité poukázat na tuto skutečnost.</s>
      </P>
      <P id="18">
        <s id="43">Zacházení s tajnými informacemi musíme pečlivě zvážit.</s>
        <s id="44">Stejné zacházení bude uplatněné při ochraně soukromí jednotlivců, ochraně soudních líčení a ochraně obchodního tajemství.</s>
        <s id="45">Právě proto je Komise nakloněná pozměňovacímu návrhu dodatku Parlamentu, podle kterého má veřejný ochránce práv právo nakládat s těmito informacemi, ale jen za předpokladu, že bude dodržovat platná pravidla instituce, která poskytuje tyto informace.</s>
      </P>
      <P id="19">
        <s id="46">Pokud jde o utajované informace, jakými jsou údaje o ochraně a obchodní tajemství, Komise má stejný názor jako Parlament.</s>
        <s id="47">Shodný postup bude uplatněn i u dokumentů souvisejících se soudním jednáním.</s>
      </P>
      <P id="20">
        <s id="48">To znamená, že veřejný ochránce práv by měl uplatnit příslušné právo Společenství v případě, že třetí strany budou žádat přístup k dokumentům, které veřejný ochránce práv získal v rámci svého vyšetřování.</s>
      </P>
      <P id="21">
        <s id="49">Jako víte, příslušný právní předpis Společenství - nařízení (ES) č.</s>
        <s id="50">1049/2001 - se v současnosti aktualizuje a Komise o něm rozhodne v průběhu několika týdnů.</s>
      </P>
      <P id="22">
        <s id="51">Z těchto důvodů Komise souhlasí s cílem pozměňovacích a doplňujících návrhů týkajících se přístupu k dokumentům, ale také si myslíme, že je třeba změnit znění textu, ale k tomu se dostaneme při prezentování našeho oficiálního stanoviska.</s>
      </P>
      <P id="23">
        <s id="52">Třetí bod se týká úřadu OLAF: V souvislosti s poskytováním informací o možných trestných činech, Komise zcela souhlasí s Parlamentem, aby veřejný ochránce práv poskytl Evropskému úřadu pro boj proti podvodům informace týkající se případů v jeho kompetenci, a v případě, že názor prezentovaný "příslušným institucionálním orgánem" není součástí úřadu OLAF.</s>
        <s id="53">Mírná změna znění by vylepšila text.</s>
      </P>
      <P id="24">
        <s id="54">Konečně v souvislosti se spoluprací v oblasti lidských práv, současná funkce se osvědčila jako dobrá základna evropského veřejného ochránce práv pro spolupráci s vnitrostátními veřejnými ochránci práv a podobnými orgány členských států.</s>
      </P>
      <P id="25">
        <s id="55">Komise podporuje tuto praxi.</s>
        <s id="56">Evropské instituce jsou tak blíže ke svým občanům.</s>
        <s id="57">Parlament by rád svým pozměňovacím a doplňujícím návrhem předloženým k projednání rozšířil možnosti pro spolupráci s ostatními institucemi a zároveň zabezpečil podporu a ochranu lidských a základních práv.</s>
      </P>
      <P id="26">
        <s id="58">Podle článku 302 a 303 strategie, Komise jako zástupce Společenství založila všechny přijatelné formy spolupráce s převážně mezinárodními organizacemi, ale především s Radou Evropy.</s>
        <s id="59">Proto Komise považuje tento návrh za návrh, který překračuje hranice mandátu veřejného ochránce práv, který mu byl uznán ve strategii.</s>
      </P>
      <P id="27">
        <s id="60">Komise je proto otevřená alternativnímu znění a já doufám, že bude schopná vytvořit správnou rovnováhu mezi důležitými pracovními kontakty veřejného ochránce práv a strategiemi, které se dotýkají přednostního práva instituce Komise.</s>
      </P>
      <P id="28">
        <s id="61">Toto jsou poznámky Komise dotýkající se zásadních problémů, na které upozornil Parlament ve svých pozměňovacích návrzích, a po zítřejším hlasování připravíme naše stanovisko a začneme diskusi s Radou.</s>
        <s id="62">Mělo by proběhnout rychle, neboť chceme připravit cestu vzájemné dohodě o dokumentech ještě za slovinského předsednictví.</s>
      </P>
    </SPEAKER>
    <SPEAKER ID="220" NAME="Maria Matsouka">
      <P id="29">
        <s id="63">zpravodajka stanoviska Petičního výboru. - (EL) Vážený pane předsedající, dámy a pánové, EU zažívá nepochybně těžké období krize důvěryhodnosti.</s>
        <s id="64">Otázkou zůstává, zda je EU demokraticky důvěryhodná?</s>
        <s id="65">Aby byla, potřebuje prohlásit své občany za zákonné, a vyřešení této otázky se stává čím dál naléhavější, neboť Evropa se rozšiřuje.</s>
        <s id="66">Stále je tu společný základ, na kterém stavíme Evropu a na který spoléhají naši spoluobčané.</s>
        <s id="67">Jde o systém hodnot, které ochraňují základní práva.</s>
      </P>
      <P id="30">
        <s id="68">Potřeba komunikace s občany Evropy je mnohem naléhavější než kdykoli předtím.</s>
        <s id="69">Tato komunikace je však smysluplná jen tehdy, pokud EU dostane zprávy odrážející názory občanů a přesvědčí je, že její instituce usilují o naplnění jejich očekávání.</s>
        <s id="70">Občané nám nedůvěřují, protože nepociťují podporu ani rozšíření svých práv.</s>
        <s id="71">Dámy a pánové, naše pokusy musí mít dlouhotrvající účinek.</s>
        <s id="72">Musíme monitorovat historický vývoj a nové požadavky.</s>
        <s id="73">Prvořadým zájmem veřejného ochránce práv je zabezpečit co nejvhodnější fungování institucionálních orgánů a organizaci EU a oživit důvěru občanů v tyto orgány a instituce.</s>
      </P>
      <P id="31">
        <s id="74">Navrhované změny v jednacím řádu pozměňují statut veřejného ochránce práv a účinně ho připravují na řešení těchto problémů.</s>
        <s id="75">Jménem Petičního výboru, mohu říci, že jejich bezvýhradně podporujeme.</s>
      </P>
      <P id="32">
        <s id="76">Nakonec mi dovolte poblahopřát především zpravodajce odpovědné za danou problematiku, paní Jäätteenmäkiové, za její vytrvalé úsilí připravit zprávu, která by byla přijatelná pro všechny.</s>
      </P>
    </SPEAKER>
    <SPEAKER ID="221" NAME="Maria da Assunção Esteves" LANGUAGE="PT">
      <P id="33">
        <s id="77">Diskuse o změnách ve Statutu evropského veřejného ochránce práv ve Výboru pro ústavní záležitosti nebyla jednoduchá.</s>
        <s id="78">Byla to velmi dlouhá a sporná diskuse a základní otázkou bylo, zda je rozumné rozšířit pravomoc veřejného ochránce práv.</s>
        <s id="79">Vycházeli jsme ze skutečnosti, že úloha každé instituce v demokratické společnosti musí být řádně formulovaná, aby nevznikly žádné nejasnosti v souvislosti s těmito úkoly.</s>
        <s id="80">Srozumitelná formulace a rozumné rozšiřování těchto úloh je jedinou cestou jak dokázat opodstatněnost, účinnost a odpovědnost těchto institucí.</s>
      </P>
      <P id="34">
        <s id="81">Právě proto veřejný ochránce práv stáhl svůj návrh o přístupu k informacím Soudního dvora.</s>
        <s id="82">Kompromisní řešení se však dosáhlo v oblasti ochrany údajů, přístupu k tajným materiálům a spolupráce s ostatními institucemi zabezpečujícími základní práva.</s>
        <s id="83">Veřejný ochránce práv bude mít od nynějška přístup k tajným materiálům, ale nebude moci poskytnout tyto informace třetím osobám.</s>
        <s id="84">Ochrana údajů bude navazovat na pravidla ochrany údajů Evropské unie.</s>
      </P>
      <P id="35">
        <s id="85">Veřejný ochránce práv bude spolupracovat s ostatními institucemi zabezpečujícími základní práva a zdá se mi, že neexistuje žádná jiná cesta.</s>
        <s id="86">Spolupráce s institucemi v oblasti základních práv je jednoznačným nepsaným pravidlem, neboť dodržování základních práv je základem a cílem Evropské unie.</s>
        <s id="87">Kompromisní řešení, které je výsledkem této nelehké diskuse, potvrzuje můj názor, že tento závěr je nevyhnutelným závěrem.</s>
        <s id="88">Veřejný ochránce práv, jako instituce, musí při využívání svých pravomocí za každých okolností jednat v souladu se zásadou potřebnosti, vhodnosti a přiměřenosti, protože toto jsou zásady spravedlnosti.</s>
      </P>
    </SPEAKER>
    <SPEAKER ID="222" NAME="Costas Botopoulos">
      <P id="36">
        <s id="89">jménem skupiny PSE. - (EL) Vážený pane předsedající, Evropský veřejný ochránce práv, dámy a paní - mí milí noční kolegové, možná jsme se trochu opozdili s diskusí o statutu veřejného ochránce práv.</s>
        <s id="90">I když si myslím, že konec konců, diskutujeme v nejvhodnější chvíli, protože nyní Evropský parlament projednává práva občanů, které čelí nové smlouvě o fungování EU a společně s Listinou základních práv obsahují článek zaměřený na právo občanů stěžovat si obhájci práv občanů Evropské unie.</s>
        <s id="91">Proto si myslím, že je to nejvhodnější okamžik na započetí diskuse o důvěře občanů v orgány EU.</s>
        <s id="92">Dovolte mi připomenout, že Evropský veřejný ochránce práv slouží občanům Evropy a pomáhá jim v boji proti korupci.</s>
        <s id="93">Rád bych dodal, že je nejvyšší čas pro Evropský parlament, aby dokázal důvěryhodnost svých institucí a Evropského veřejného ochránce práv.</s>
      </P>
      <P id="37">
        <s id="94">Myslím, že naše diskuse o změnách byla vyvolána iniciativou současného veřejného ochránce práv a přinesla s sebou dvě nedorozumění, které se nám však ve výboru podařilo vyřešit.</s>
        <s id="95">První souvisí s kompetencemi.</s>
        <s id="96">Někteří lidé tvrdí, že veřejnému ochránci práv přináleží příliš mnoho kompetencí.</s>
        <s id="97">To však není pravda.</s>
        <s id="98">Tato zpráva doplňuje už existující institucionální kompetence evropského veřejného ochránce práv a přispívá k přiměřenému využití těchto kompetencí ve všech oblastech, o kterých hovořila zpravodajka.</s>
      </P>
      <P id="38">
        <s id="99">Druhé nedorozumění se týká důvěrnosti dokumentů.</s>
        <s id="100">V této zprávě se neuvádí, ke kterým dokumentům má přístup i veřejnost.</s>
        <s id="101">Zmiňuje se o dokumentech, které veřejný ochránce práv může vidět a stanovuje dvě jasná pravidla: dokumenty, které jsou utajované, podle nařízení, by neměl nikdo vidět; dokumenty, které jsou důvěrné, mají zůstat důvěrné.</s>
        <s id="102">Na závěr mi dovolte říci, že za současných okolností je pro nás velmi důležité podpořit tuto zprávu.</s>
      </P>
    </SPEAKER>
    <SPEAKER ID="223" NAME="Andrew Duff">
      <P id="39">
        <s id="103">jménem skupiny ALDE. - Vážený pane předsedající, tato iniciativa je aktuálním posílením statutu veřejného ochránce práv a projevem důvěryhodnosti ve způsob, jakým pan Diamandouros a jeho předchůdce, pan Söderman, vykonávali tuto funkci.</s>
        <s id="104">Tato funkce také odráží politickou situaci od založení úřadu veřejného ochránce práv, především s ohledem na stále se zvyšující transparentnost.</s>
      </P>
      <P id="40">
        <s id="105">Pro nás, jako Parlament, by bylo absurdní neumožnit veřejnému ochránci práv přístup k tajným dokumentům.</s>
        <s id="106">Toto omezení by bylo veřejností považováno za cynické.</s>
      </P>
      <P id="41">
        <s id="107">Souhlasím s paní komisařkou Wallströmovou, že by bylo skvělé, pokud bychom mohli ukončit tyto dlouhotrvající jednání ještě za slovinského předsednictví, abychom byli připraveni čelit voličům během voleb na jaře v roce 2009.</s>
        <s id="108">Jsem přesvědčený, že bychom měli být hrdí na tyto reformy a Parlament by je měl podpořit.</s>
      </P>
    </SPEAKER>
    <SPEAKER ID="224" NAME="David Hammerstein">
      <P id="42">
        <s id="109">jménem skupiny Verts/ALE. - (ES) Vážený pane předsedající, pane Diamandourosi, skupina Zelených chce posílit instituci veřejného ochránce práv s cílem přispět k vyšší důvěryhodnosti evropských institucí.</s>
        <s id="110">Jak toho můžeme dosáhnout?</s>
        <s id="111">Odsouhlasením přístupu veřejného ochránce práv ke všem typům dokumentů, včetně tajných dokumentů.</s>
      </P>
      <P id="43">
        <s id="112">Těší nás, že veřejný ochránce práv bude mít možnost vyslechnout si svědectví úředníků evropských institucí, kteří bez zábran a instrukcí od nařízených mohou vyjádřit svůj názor.</s>
        <s id="113">To je důležité.</s>
      </P>
      <P id="44">
        <s id="114">Jak bylo zmíněno v Lisabonské smlouvě a v této zprávě, pro veřejného ochránce práv, je důležité mít pravomoc intervenovat v případech před Soudním dvorem, a my zároveň podporujeme požadavek veřejného ochránce práv na větší transparentnost i v tomto Parlamentu, pokud jde o finance poslanců Evropského parlamentu.</s>
      </P>
      <P id="45">
        <s id="115">Podruhé Evropský parlament navrhl vylepšení ve Statutu veřejného ochránce práv.</s>
        <s id="116">Naposledy Rada neumožnila uplatnit tyto vylepšení.</s>
        <s id="117">Jsem přesvědčený, že tentokrát byly pravomoci veřejného ochránce práv dostatečně vysvětlené a že se nám podařilo vytvořit nové nástroje pro zabezpečení důvěry v evropské instituce ze strany lidí z ulice.</s>
      </P>
    </SPEAKER>
    <SPEAKER ID="225" NAME="Íñigo Méndez de Vigo" AFFILIATION="PPE-DE">
      <P id="46">
        <s id="118">(ES) Vážený pane předsedající, někteří mí kolegové se chystají zeptat: Co se to dnes děje?</s>
        <s id="119">Ztratili jsme všechen rozum?</s>
        <s id="120">Otázka Výboru pro ústavní záležitosti v 22:50 v noci?</s>
        <s id="121">Co se to stalo?</s>
        <s id="122">Pomohl pan Duff prosadit pana Watsona na druhé místo ve skupině liberálů?</s>
        <s id="123">Co děláme na zasedání Lidové strany?</s>
        <s id="124">Ne, všechno, o čem jsme tu dnes hovořili, navazovalo na doporučení pracovní skupiny pro reformu Parlamentu, která se zasazuje za zasedání, aspoň z důvodu, abychom se necítili tak sami, i když nás je jen několik.</s>
      </P>
      <P id="47">
        <s id="125">Nyní vážně, pane předsedající, jsem přesvědčen, že dnes večer diskutujeme o velmi závažném tématu.</s>
        <s id="126">Jsem velmi rád, že je tu dnes s námi i veřejný ochránce práv.</s>
        <s id="127">Protože jak správně poznamenala paní Wallströmová, místopředsedkyně Komise, po desetiletí aktivní činnosti je nezbytné upravit to, co nefunguje, ale také zlepšit to, co se dá zlepšit.</s>
      </P>
      <P id="48">
        <s id="128">Přesně to je cílem zprávy paní Jäätteenmäkiové a já bych jí rád poděkoval za to, že s námi všemi tak dobře pracovala, stejně tak za to, že dokázala najít společný konsenzus, který zároveň podává svědectví o tom, že v evropských institucích žijeme v konsenzuální, a ne konfliktní demokracii.</s>
        <s id="129">Blahopřeji, paní Jäätteenmäkiová.</s>
      </P>
      <P id="49">
        <s id="130">Vážený pane předsedající, naše snaha byla zaměřená na velmi jednoduchou věc.</s>
        <s id="131">Když byla v rámci Maastrichtské dohody vytvořena funkce veřejného ochránce práv, byli jsme na důležité křižovatce mezi hospodářskou unií a povzbudivě politickou unií.</s>
        <s id="132">Veřejný ochránce práv byl klíčovým prvkem, pokud jde o tento přechod.</s>
      </P>
      <P id="50">
        <s id="133">Dnes chceme nadále podporovat veřejného ochránce práv v jeho práci, aby mohl být i nadále hlavním aktérem v tomto sbližování institucí a občanů Evropy.</s>
      </P>
      <P id="51">
        <s id="134">Jsem přesvědčený, že reformy navrhované Výborem pro ústavní záležitosti - a rád bych zopakoval, že jsou výsledkem společného konsenzu - se budou ubírat tím správným směrem.</s>
        <s id="135">Na následujícím miniplenárním zasedání budeme diskutovat o zprávě pana Stubbse, která se zabývá dalším důležitým aspektem, transparentností evropských institucí.</s>
        <s id="136">Obě zprávy vedou k témuž, pane předsedající, a poukazují na to, že i v 22:55 v noci nám záleží na našich občanech.</s>
      </P>
    </SPEAKER>
    <SPEAKER ID="226" NAME="Richard Corbett" AFFILIATION="PSE">
      <P id="52">
        <s id="137">Vážený pane předsedající, evropské instituce jsou od občanů mnohem vzdálenější než vnitrostátní nebo místní instituce.</s>
        <s id="138">Proto máme zásadu decentralizace, která hovoří, že bychom neměli jednat na úrovni Evropské unie, pokud je činnost vnitrostátních nebo místních orgánů postačující.</s>
      </P>
      <P id="53">
        <s id="139">To je také důvodem existence našeho institucionálního systému, jímž chceme podpořit činnost orgánů na úrovni Evropské unie, která je zárukou, že postupy institucí na nejvyšší úrovni budou otevřené, demokratické a přiměřené.</s>
        <s id="140">Také Evropský parlament máme proto, aby Evropa nebyla ponechána napospas ministrům vlády a technokratům, diplomatům a byrokratům.</s>
        <s id="141">Pro zabezpečení dodržování jednacího řádu máme Soudní dvůr.</s>
      </P>
      <P id="54">
        <s id="142">Veřejný ochránce práv je tu proto, aby si mohli být občané, kteří nesledují naše jednání z týdne na týden - a je jejich mnoho - jistí, že děláme všechno pro dodržování těchto vysokých nároků a v případě, že se objeví obvinění z pochybení, že tato pochybení budou náležitě a nestranně přezkoumána.</s>
      </P>
      <P id="55">
        <s id="143">Jak řekla paní komisařka Wallströmová, občané musí důvěřovat funkci veřejného ochránce práv.</s>
        <s id="144">I když jsme ještě neměli případ pochybení úředníků na základě instrukcí nadřízených vyšetřovaný veřejným ochráncem práv, je důležité, navzdory tomu, že se dosud neobjevily žádné problémy, pokud jde o přístup k tajným dokumentům, aby naši občané věděli, že tyto záležitosti nemohou být překážkou a že se jimi nedá omluvit zatajování skutečností před veřejným ochráncem práv.</s>
      </P>
      <P id="56">
        <s id="145">Proto vítám iniciativu veřejného ochránce práv, který navrhl změny ve výkonu své funkce.</s>
        <s id="146">Má skupina podpoří změny odsouhlasené Výborem pro ústavní záležitosti a jsem si jistý, že Parlament jako celek je také bezvýhradně podpoří.</s>
      </P>
    </SPEAKER>
    <SPEAKER ID="227" NAME="Dushana Zdravkova" AFFILIATION="PPE-DE">
      <P id="57">
        <s id="147">(BG) Ráda bych poblahopřála zpravodajce, paní Jäätteenmäkiové, za to, že od podepsání Lisabonské smlouvy a Listiny základních práv je toto první návrh o úloze veřejného ochránce práv v moderním pojetí společenských vztahů.</s>
        <s id="148">Jsem přesvědčená, že tento dokument přispěje k účinnějšímu vykonávání jeho povinností a zároveň zabezpečí účinnou ochranu občanů Evropy vůči případům špatného zacházení ze strany evropských institucí.</s>
      </P>
      <P id="58">
        <s id="149">Naše diskuse, stejně tak zpráva jsou zaměřené na citlivé téma přístupu veřejného ochránce práv k informacím a tajným informacím.</s>
        <s id="150">Podle mého názoru, pokud má veřejný ochránce práv vykonávat svou práci odpovědně a zabezpečit nejlepší objektivní výsledek vyšetřování, což je v zájmu veřejnosti, evropské instituce by měly mít povinnost poskytnout veřejnému ochránci práv přístup ke všem informacím.</s>
        <s id="151">Zároveň musí být veřejný ochránce práv informovaný, o jaký typ informace jde, především v případě tajných informací.</s>
        <s id="152">Samozřejmě je také důležité, aby byly tajné informace používané s ohledem na soukromí občanů.</s>
        <s id="153">Myslím si však, že zpravodajce se podařilo najít patřičnou rovnováhu mezi osobními právy a veřejným zájmem.</s>
        <s id="154">To umožňuje veřejnému ochránci práv přístup ke všem informacím k danému případu a zároveň neporušovat žádná pravidla, která je nezbytné dodržovat při nakládání s informacemi od daných institucí.</s>
        <s id="155">Zároveň je zabezpečená ochrana informací a ochrana práv občanů Evropy.</s>
      </P>
      <P id="59">
        <s id="156">Posílením role veřejného ochránce práv jako prostředníka mezi evropskými institucemi a občany přispěje k rozvoji demokracie a posílí zásady právního pořádku.</s>
        <s id="157">Proto je velmi důležité, aby byl veřejný ochránce práv přítomen nejen na úrovni Evropské unie, ale také na vnitrostátní úrovni, především v zemích, kde se zatím ještě buduje demokracie a kontrola nad ní a kde vládní struktury nemohou poskytnout svým občanům, kteří jsou též občané Evropské unie, účinné prostředky na vnitrostátní úrovni.</s>
        <s id="158">Ráda bych proto zdůraznila potřebu zlepšit spolupráci mezi institucemi EU a veřejným ochráncem práv.</s>
        <s id="159">Kontakty mezi veřejným ochráncem práv a Petičním výborem Evropského parlamentu jsou mimořádně důležité, tyto orgány musí spolupracovat v zájmu občanů Evropy.</s>
        <s id="160">Důležitý je i rozvoj a uplatnění účinnějšího systému praktické spolupráce.</s>
      </P>
    </SPEAKER>
    <SPEAKER ID="228" NAME="Metin Kazak" AFFILIATION="ALDE">
      <P id="60">
        <s id="161">(FR) Vážený pane předsedající, dámy a pánové, zpráva paní Jäätteenmäkiové přichází ve velmi vhodné době, v době evropské integrace: přijetí Lisabonské smlouvy a Listiny základních práv Evropské unie.</s>
        <s id="162">Uznání práva občanům Evropy na řádné zacházení ze strany příslušných orgánů přispívá k důležitému pokroku směrem k větší transparentnosti a sladění činnosti a chování orgánů Společenství v souvislosti s platnými zákony, stejně tak k naplněním očekávání daňových poplatníků Evropy, pokud jde o odpovědné, nestranné a účinné zacházení.</s>
      </P>
      <P id="61">
        <s id="163">Navrhované změny umožní během vyšetřování předejít neochotě institucí Společenství spolupracovat, pokud jde o utajované skutečnosti.</s>
        <s id="164">Nesmíme připustit ignorování některých aspektů pravdy přijetím nejasných textů, jejichž znění umožňuje více interpretací.</s>
        <s id="165">Podpořilo by se tím jen nepřiměřené a nepřijatelné využívání pravomoci na základě vlastního uvážení.</s>
      </P>
      <P id="62">
        <s id="166">Veřejný ochránce práv potřebuje důvěru občanů, kteří od něho očekávají, že bude rozumně zasahovat, aby zabezpečil ochranu jejich práv.</s>
        <s id="167">Také se však od něho očekává, že bude opatrně nakládat s přijatými informacemi.</s>
        <s id="168">Proto blahopřeji paní Jäätteenmäkiové za to, že se jí podařilo dosáhnout rovnováhy mezi těmito dvěma požadavky, a také za navržení řešení, které posílí účinnost úlohy veřejného ochránce práv jako morální autority a zlepší transparentnost institucí Společenství, potvrdí, v duchu nové listiny základních práv, právo každého občana Evropy na správné vedení a zacházení.</s>
      </P>
    </SPEAKER>
    <SPEAKER ID="229" NAME="Margot Wallström">
      <P id="63">
        <s id="169">místopředsedkyně Komise. - Vážený pane předsedající, ráda bych poděkovala členům za tuto diskusi a jejich připomínky.</s>
        <s id="170">Mnoho členů připomnělo, že jde o otázku kompetencí a také důvěry.</s>
        <s id="171">Tyto dvě otázky jsou úzce spjaté a já jsem přesvědčená, že tyto reformy odstraní nejasnosti, za které se čas od času instituce mohou skrýt.</s>
        <s id="172">Tyto reformy zmodernizují a zpřístupní postupy a zabezpečí větší srozumitelnost a transparentnost, která je v současnosti nezbytná, pokud jde o naplnění očekávání občanů.</s>
      </P>
      <P id="64">
        <s id="173">Ráda bych využila tuto příležitost a ještě jednou poděkovala paní Jäätteenmäkiové za její otevřený a konstruktivní způsob práce s námi a za informace, které nám poskytla o své práci.</s>
        <s id="174">Ráda bych také poděkovala veřejnému ochránci práv, protože jsem měla možnost sledovat jeho práci a jsem si vědoma vysoké úrovně korektnosti, vážnosti a odevzdání, s kterými přistupuje ke své práci.</s>
        <s id="175">Zapůsobil na mě příznivým dojmem a vyslovuji mu důvěru.</s>
      </P>
      <P id="65">
        <s id="176">Touto iniciativou pomáháme veřejnému ochránci práv upravit výkon jeho funkcí tak, aby naplnil to, co od něj očekáváme v případech korupcí v našich institucích.</s>
      </P>
    </SPEAKER>
    <SPEAKER ID="230" NAME="Anneli Jäätteenmäki">
      <P id="66">
        <s id="177">zpravodajka. - (FI) Vážený pane předsedající, ráda bych všem poděkovala za výbornou spolupráci a doufám, že v této poslední etapě najdeme správné znění, kterého výsledkem bude zvýšení důvěry, uplatnění přiměřených zdrojů a že veřejný ochránce práv bude mít k dispozici všechny potřebné informace.</s>
        <s id="178">V případě, že se nám to nepodaří, jak jsem řekla, bude to špatný den pro právo a transparentnost, i když věřím, že najdeme společnou cestu, protože je třeba udělat už jen několik malých změn.</s>
      </P>
    </SPEAKER>
    <SPEAKER ID="231" NAME="Předsedající">
      <P id="67">
        <s id="179">Rozprava je ukončena.</s>
      </P>
      <P id="68">
        <s id="180">Hlasování se bude konat v úterý 22. dubna 2008.</s>
      </P>
    </SPEAKER>
  </CHAPTER>
</document>
