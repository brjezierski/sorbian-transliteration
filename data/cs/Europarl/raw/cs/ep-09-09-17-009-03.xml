<?xml version="1.0" encoding="utf-8"?>
<document>
  <CHAPTER ID="009-03">
    <P id="1">
      <s id="1">3.</s>
      <s id="2">Sýrie: případ Muhannad Al Hassani</s>
    </P>
    <SPEAKER ID="271" NAME="Předsedající">
      <P id="2">
        <s id="3">Obdržel jsem šest návrhů usnesení týkající se Sýrie: případ Muhannada Al Hassaniho (článek 122).</s>
      </P>
    </SPEAKER>
    <SPEAKER ID="272" NAME="Franziska Katharina Brantner">
      <P id="3">
        <s id="4">autorka. - Pane předsedající, ráda bych vás seznámila s případem pana Muhannada Al Hassaniho.</s>
        <s id="5">Byl uvězněn, protože hájí lidská práva svých krajanů v Sýrii.</s>
      </P>
      <P id="4">
        <s id="6">Hrál velice důležitou úlohu, neboť sledoval všechna přelíčení před Nejvyšším soudem pro bezpečnost státu a pravidelně vyhodnocoval podmínky vzetí do vazby v Sýrii.</s>
        <s id="7">Nyní byl on sám zadržen a uvězněn.</s>
      </P>
      <P id="5">
        <s id="8">Požadujeme, aby Sýrie plnila své závazky a dodržovala Mezinárodní úmluvu o občanských a politických právech a Úmluvu OSN proti mučení, které podepsala, a aby změnila svou represívní politiku vůči obráncům lidských práv a jejich rodinám, vězňům svědomí a mírovým aktivistům, kteří jsou ve vězení.</s>
      </P>
      <P id="6">
        <s id="9">Obracíme se rovněž na Evropskou unii.</s>
        <s id="10">Pokud jde o podpis dohody o přidružení, skupina Zelených a Evropské svobodné aliance navrhla, aby před podpisem dohody o přidružení byl přijat plán, který by jasně stanovil naše cíle v oblasti zlepšení situace na poli lidských práv.</s>
      </P>
      <P id="7">
        <s id="11">Mezinárodní právo stanoví řadu povinností, které musí státy dodržovat, a je také úkolem nás, a především celé Evropské unie, aby se jejich respektování stalo součástí dohody o přidružení jako způsob jejich pozdějšího prosazování.</s>
      </P>
      <P id="8">
        <s id="12">Tímto směrem zaměříme svoji činnost.</s>
        <s id="13">Děkuji vám, že jste usnesení podpořili.</s>
      </P>
    </SPEAKER>
    <SPEAKER ID="273" NAME="Véronique De Keyser" LANGUAGE="FR">
      <P id="9">
        <s id="14">Pane předsedající, přiznávám, že jsem zmatená a také docela smutná a zklamaná.</s>
      </P>
      <P id="10">
        <s id="15">Jsem zmatená, protože v oblasti mezinárodních vztahů dosáhla Sýrie za poslední dva roky nepochybně velkého pokroku.</s>
        <s id="16">Připojila se k Unii pro Středomoří.</s>
        <s id="17">V řadě případů působila jako prostředník ve složité mezinárodní situaci, jako například zcela nedávno, kdy byla v Íránu zatčena mladá Francouzka.</s>
        <s id="18">Řekla bych, že skutečnost, že dohoda o přidružení - která dosud není podepsána, paní Brantnerová, ale může k tomu brzy dojít - tedy, že tato dohoda o přidružení byla znovu oživena, je zároveň velice kladným signálem.</s>
      </P>
      <P id="11">
        <s id="19">Na domácí scéně je vývoj v některých směrech skutečně velice příznivý.</s>
        <s id="20">Syřané přijali 1,5 milionů iráckých uprchlíků a starají se o ně, je tam vysoká úroveň vzdělání a svoboda náboženského vyznání, což je důležité.</s>
        <s id="21">Nicméně pokud jde o politickou svobodu a politickou pluralitu, nedošlo vůbec k žádnému pokroku.</s>
        <s id="22">K mé velké lítosti jsme stále svědky případů represe a věznění aktivistů a obránců lidských práv a v posledních několika letech jsme v několika případech intervenovali a žádali propuštění politických vězňů.</s>
      </P>
      <P id="12">
        <s id="23">Ve dvou případech se nám podařilo dosáhnout propuštění.</s>
        <s id="24">V syrských věznicích se však stále ještě nacházejí lidé, jako je Dr. Al Labwani, Dr. Al Bunni a nyní pan Al Hassani.</s>
        <s id="25">Chtěla bych proto Sýrii vzkázat: jsme zde a chceme Sýrii pomoci vyjít z izolace, do níž se v určité chvíli dostala.</s>
      </P>
      <P id="13">
        <s id="26">Považujeme ji za významného hráče na mezinárodní scéně, a zvláště v otázce míru na Středním východě.</s>
        <s id="27">Avšak prosím, v zájmu celkového dojmu, který vytváříte - a podle mého jste dosti silní, abyste si ve své zemi mohli dovolit politickou pluralitu a obránce lidských práv - propusťte prosím politické vězně, a jak jsme již řekli, dodržujte prosím úmluvu proti mučení a ponižujícímu zacházení!</s>
      </P>
      <P id="14">
        <s id="28">Je to ve vlastním zájmu Sýrie a v zájmu míru na celém světě, a především v zájmu míru na Středním východě.</s>
      </P>
    </SPEAKER>
    <SPEAKER ID="274" NAME="Renate Weber">
      <P id="15">
        <s id="29">autorka. - Pane předsedající, Muhannad Al Hassani je další z obránců lidských práv, který je svévolně zadržovaný syrskými orgány.</s>
        <s id="30">Je dalším syrským politickým vězněm, jehož jediným proviněním bylo, že chtěl hájit právo lidí na svobodné vyjadřování, jejich právo zapojit se do politické činnosti a jejich právo na spravedlivý proces.</s>
      </P>
      <P id="16">
        <s id="31">Více než pět let měl zakázáno cestovat.</s>
        <s id="32">Jeho pracovní telefonní hovory a elektronická pošta byly pod stálým dohledem syrských bezpečnostních sil.</s>
        <s id="33">Po týdnech narůstajícího obtěžování kvůli své činnosti při sledování praktik syrského Nejvyššího soudu pro bezpečnost státu byl nakonec zatčen syrskou státní bezpečností a později obviněn z několika trestných činů, které všechny souvisejí s jeho právem na svobodu projevu.</s>
      </P>
      <P id="17">
        <s id="34">Pokud jde o svévolné zadržování, nezapomínejme na pana al-Labwaniho, význačného obránce lidských práv, který byl odsouzen ke 12 letům vězení za to, co pracovní skupina OSN pro svévolné věznění označila za "pokojné vyjádření jeho politických názorů".</s>
      </P>
      <P id="18">
        <s id="35">Syrská vláda musí okamžitě a bezpodmínečně osvobodit pana Al Hassaniho, pana al-Labwaniho a ostatní politické vězně a zaručit jim za všech okolností fyzickou a psychickou nedotknutelnost.</s>
        <s id="36">Syrské orgány musí skoncovat se všemi formami obtěžování obránců lidských práv a aktivistů za vytvoření občanské společnosti, v souladu s ustanoveními Deklarace OSN o obráncích lidských práv z roku 1998.</s>
      </P>
    </SPEAKER>
    <SPEAKER ID="275" NAME="Charles Tannock">
      <P id="19">
        <s id="37">autor. - Pane předsedající, Sýrie je důležitou zemí Středního východu a hraje významnou úlohu při omezování Íránu při podpoře teroristických akcí Hizbaláhu a Hamásu proti Izraeli .</s>
        <s id="38">Sýrie má rovněž ve zvyku rozdmýchávat neklid v Libanonu, jehož svrchovanost neuznává a považuje ho za sféru svého vlivu.</s>
      </P>
      <P id="20">
        <s id="39">V Sýrii je také sekulární režim.</s>
        <s id="40">Ve skutečnosti zbývají už jen pozůstatky kdysi mocné strany Baath, která vládla také Iráku, a tak otázky, jako jsou práva žen, zaznamenaly pokrok.</s>
        <s id="41">Celkově však zůstává krutou diktaturou jedné strany.</s>
      </P>
      <P id="21">
        <s id="42">Zatčení Muhannada Al Hassaniho jako předního obránce lidských práv je znepokojivé.</s>
        <s id="43">Pokud Sýrie skutečně chce, abychom podpořili dohodu o přidružení k EU, měla by pana Al Hassaniho okamžitě osvobodit a ukončit pronásledování obránců lidských práv, jako je i pan Al Hassani.</s>
      </P>
    </SPEAKER>
    <SPEAKER ID="276" NAME="Eija-Riitta Korhola">
      <P id="22">
        <s id="44">autorka. - (FI) Pane předsedající, jsem ráda, že jsme teď měli odvahu se podívat na situaci v oblasti lidských práv v Sýrii.</s>
        <s id="45">V Dohodě o přidružení mezi EU a Sýrií v rámci středomořské spolupráce probíhají poslední úpravy, a vzhledem k tomu, že jeden ze základních pilířů středomořské spolupráce tvoří právě podpora lidských práv a demokracie, domnívám se, že by Evropská unie měla hlasitěji vyzvat ke zlepšení v této oblasti.</s>
      </P>
      <P id="23">
        <s id="46">Nestačí soustředit se jen na zlepšení hospodářské situace.</s>
        <s id="47">Jak jsme se dozvěděli, přední syrský právník zabývající se otázkou lidských práv byl na konci července odsouzen bez řádného procesu.</s>
        <s id="48">Byl obviněn z oslabování národního cítění a šíření nepravdivých informací.</s>
        <s id="49">Není to první takový případ.</s>
        <s id="50">Zde ve sněmovně jsme naposledy intervenovali v podobném případě v roce 2007.</s>
        <s id="51">Kamal Abwani, za něhož jsme se postavili, je stále ještě ve vězení, ačkoliv v březnu vyšetřovací tým OSN dospěl k závěru, že šlo o svévolné zadržení.</s>
      </P>
      <P id="24">
        <s id="52">Sýrie musí ujít ještě velmi dlouhou cestu, než dosáhne svobody projevu a sdružování.</s>
        <s id="53">Činnost nevládních organizací v zemi je problematická, takže ve skutečnosti neexistuje.</s>
        <s id="54">Bude velice smutné, pokud my, občané Evropské unie, nenajdeme odvahu k nastavení jasných kritérií pro základ spolupráce se Sýrií.</s>
        <s id="55">Podle mého názoru je především naší povinností žádat osvobození politických vězňů a dodržování mezinárodních smluv o lidských právech, než budeme moci postoupit k dohodě o přidružení mezi EU a Sýrií.</s>
      </P>
      <P id="25">
        <s id="56">Lidská práva ve světě nejsou řadou osamocených ostrůvků, jsou jakousi strukturou, kde všechno je navzájem provázané, a pokud budeme tolerovat nevšímavost a dělat, že nevidíme, velice brzy to poničí naše vlastní práva.</s>
        <s id="57">Je naším velkým úkolem o ně pečovat a postarat se, aby byla uplatňována vždy a všude.</s>
        <s id="58">Jedině tak bude lidský život hoden svého pojmu.</s>
      </P>
    </SPEAKER>
    <SPEAKER ID="277" NAME="Lidia Joanna Geringer de Oedenberg">
      <P id="26">
        <s id="59">jménem skupiny S&amp;D. - (PL) V červenci byl zatčen pan Muhannad Al Hassani, jeden z nejvýznačnějších syrských obránců v oblasti lidských práv.</s>
        <s id="60">V procesu, který probíhal za zavřenými dveřmi a na který právní zástupci neměli přístup, byl Muhannad Al Hassani obviněn z oslabování národního cítění a šíření nepravdivých informací.</s>
        <s id="61">Již dříve byl při různých příležitostech vyslýchán v souvislosti se svým působením v oblasti lidských práv a úsilím bránit lidi vězněné z politických důvodů.</s>
        <s id="62">Bylo mu upřeno právo opustit zemi.</s>
        <s id="63">Pan Muhannad Al Hassani se účastnil monitorování řízení před Nejvyšším soudem, neboť podle organizace na ochranu lidských práv Human Rights Watch tato řízení probíhají za podmínek, které neodpovídají mezinárodním normám.</s>
      </P>
      <P id="27">
        <s id="64">Jsme znepokojeni skutečností, že obránci lidských práv jsou v Sýrii vystaveni represím, zejména vzhledem k nedostatečnému pokroku, kterého dosahují syrské orgány v oblasti lidských práv.</s>
        <s id="65">Musíme trvat na tom, aby Sýrie respektovala Úmluvu OSN proti mučení a jinému krutému, nelidskému či ponižujícímu zacházení nebo trestání.</s>
      </P>
      <P id="28">
        <s id="66">Vzhledem k současným politickým, hospodářským a kulturním vazbám mezi Sýrií a Evropskou unií a vzhledem k důležitosti úlohy, kterou má tato země při posilování stability na Středním východě, jsem přesvědčena, že Sýrie může v této oblasti dosáhnout pokroku, a přispět tak k demokratizaci celého regionu.</s>
      </P>
    </SPEAKER>
    <SPEAKER ID="278" NAME="Franz Obermayr" AFFILIATION="NI">
      <P id="29">
        <s id="67">(DE) Pane předsedající, tento návrh usnesení je v zásadě naprosto v pořádku, neboť je samozřejmě naší povinností, zejména s ohledem na plánovanou dohodu o přidružení, vyjádřit své názory jasně, a zároveň s ohledem na ochranu rodiny, příbuzných a spolubojovníků Muhannada Al Hassaniho také trvat na požadavcích článku 2 této dohody, zejména proto, že my Evropané známe díky bolestné zkušenosti z vlastní minulosti, jak vypadá pošlapávání lidských práv.</s>
        <s id="68">Jsou to pouhé dvě desítky let, co se ve střední a jihovýchodní Evropě zhroutil komunistický teroristický režim.</s>
      </P>
      <P id="30">
        <s id="69">Zde však varuji, abychom nezavírali oči nad tím, když v Turecku, které leží ve stejné oblasti jako Sýrie, nejsou respektována lidská práva tak, jak by měla být.</s>
        <s id="70">To je ještě závažnější vzhledem k tomu, že Turecko je kandidátem na přistoupení k EU, přičemž má podstatné nedostatky ve výkonu soudnictví, v systému trestů, v ochraně menšin a v oblasti svobody náboženského vyznání, i když zkreslená zpráva od údajně nezávislé Komise neboli Ahtisaariho zpráva navozují jinou představu</s>
      </P>
    </SPEAKER>
    <SPEAKER ID="279" NAME="Bernd Posselt" AFFILIATION="PPE">
      <P id="31">
        <s id="71">(DE) Pane předsedající, domnívám se, že bychom samozřejmě měli být velice kritičtí k situaci v oblasti lidských práv v Sýrii.</s>
        <s id="72">Je to diktatura a policejní stát.</s>
        <s id="73">Pan Al Hassani musí být propuštěn.</s>
      </P>
      <P id="32">
        <s id="74">Nicméně musíme vzít na vědomí také skutečnost, že prezident Assad - který je stále otevřenější a otevírá i svou zemi - a také jeho otec, kteří jsou alevité, podporují například soužití muslimů a křesťanů takovým způsobem, že přední syrský křesťan, kardinál Daud, mi řekl, že křesťané se v Sýrii cítí bezpečněji než v Iráku, který je pod ochranou západních jednotek.</s>
      </P>
      <P id="33">
        <s id="75">Měli bychom proto v našich postojích vůči Sýrii rozlišovat, odsoudit porušování lidských práv a nevzdat a neukončit podporu této zemi na její cestě ke sbližování a otevřenosti.</s>
        <s id="76">Samozřejmě je třeba zaujmout kritický postoj, ale měli bychom také připustit, že jsou zde zárodky něčeho, co si zaslouží povzbuzení.</s>
      </P>
    </SPEAKER>
    <SPEAKER ID="280" NAME="Meglena Kuneva">
      <P id="34">
        <s id="77">členka Komise. - Pane předsedající, Komise sdílí obavy Evropského parlamentu ohledně stavu lidských práv v Sýrii.</s>
        <s id="78">Podle našeho odhadu se situace v posledních měsících zhoršila, častěji dochází ke svévolnému zadržování a šikanování obránců lidských práv a k zákazům cestovat.</s>
      </P>
      <P id="35">
        <s id="79">Zatčení pana Muhannada Al Hassaniho, známého právníka, předsedy Národní organizace pro lidská práva v Sýrii a již 15 let člena sdružení advokátů v Damašku, k němuž došlo 28. srpna - je toho nejčerstvějším příkladem.</s>
        <s id="80">Pan Al Hassani je obránce lidských práv a nabízí se podezření, že jeho zatčení je politicky motivováno.</s>
      </P>
      <P id="36">
        <s id="81">Evropská unie již vyjádřila syrským orgánům své znepokojení.</s>
        <s id="82">Sýrie musí dodržovat své mezinárodní závazky, především Všeobecnou deklaraci lidských práv a Mezinárodní úmluvu o občanských a politických právech, jejichž smluvním státem Sýrie je.</s>
        <s id="83">Komise prostřednictvím své delegace v Damašku a společně s velvyslanectvími členských států diskutuje, jak účinněji a účelněji postupovat při ochraně obránců lidských práv.</s>
        <s id="84">Je jasné, že musíme i nadále požadovat přijetí kroků na ochranu obránců lidských práv a zajistit sledování soudních řízení, která se před Nejvyšším soudem pro bezpečnost státu konají.</s>
        <s id="85">I nadále musíme podporovat občanskou společnost s pomocí svých nástrojů, jako jsou nestátní subjekty a evropský nástroj pro demokracii a lidská práva a rozpočtové položky určené pro lidská práva, a poskytovat morální podporu rodinám.</s>
      </P>
      <P id="37">
        <s id="86">Tato opatření jsou sice důležitá, nicméně nedostatečná.</s>
        <s id="87">Domníváme se, že EU by měla vůči Sýrii silnější pozici, kdyby byla podepsána dohoda o přidružení.</s>
        <s id="88">Jsem rád, že předsednictví zvažuje její podpis v nadcházejících týdnech.</s>
        <s id="89">Díky této dohodě navážeme pravidelný dialog o těchto otázkách a dosáhneme lepších výsledků.</s>
      </P>
    </SPEAKER>
    <SPEAKER ID="281" NAME="Předsedající">
      <P id="38">
        <s id="90">Rozprava je ukončena.</s>
      </P>
      <P id="39">
        <s id="91">Hlasování se bude konat po ukončení rozprav.</s>
      </P>
    </SPEAKER>
  </CHAPTER>
</document>
