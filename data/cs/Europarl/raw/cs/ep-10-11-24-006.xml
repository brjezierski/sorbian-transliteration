<?xml version="1.0" encoding="utf-8"?>
<document>
  <CHAPTER ID="006">
    <P id="1">
      <s id="1">Závěry zasedání Evropské rady (28.-29. října) a správa ekonomických záležitostí (pokračování rozpravy)</s>
    </P>
    <SPEAKER ID="052" NAME="Předsedající">
      <P id="2">
        <s id="2">Nyní budeme pokračovat v rozpravě o závěrech zasedání Evropské rady (28.-29. října) a správě ekonomických záležitostí.</s>
      </P>
    </SPEAKER>
    <SPEAKER ID="053" NAME="Kathleen Van Brempt" AFFILIATION="S&amp;amp;D">
      <P id="3">
        <s id="3">(NL) Pane předsedající, během dnešní rozpravy vyvstává jedno téma, a to je důležitá otázka správy ekonomických záležitostí, která je zásadní téměř pro všechny politické skupiny.</s>
        <s id="4">Shoda je pouze povrchní, jelikož existují velké rozdíly v jejím výkladu.</s>
        <s id="5">Při pohledu na výklad Rady, což také vyplývá z jejích závěrů, je vidět jednostranný důraz na to, co Rada považuje za nezbytné, zejména úspory, úspory a ještě jednou úspory.</s>
        <s id="6">Jedná se téměř o ideologii, která se stala hospodářským zákonem: je potřeba dostatečně šetřit a všechno bude zase v pořádku.</s>
        <s id="7">To ale není náš výklad správy ekonomických záležitostí.</s>
        <s id="8">Právě naopak, bude třeba něčeho úplně jiného a naše skupina není jedinou, která sdílí tento názor.</s>
        <s id="9">Podívejte se na ekonomy nebo na včerejší vydání deníku De Tijd, který rozhodně nešíří socialistickou propagandu, ve kterém se píše, a já budu parafrázovat: "šetření samotné podkopává už tak churavějící hospodářství a dále ztěžuje splácení dluhů."</s>
        <s id="10">Je také třeba investic.</s>
        <s id="11">Velmi jasným příkladem toho, co je potřeba, je snížení míry nezaměstnanosti.</s>
        <s id="12">To by umožnilo všem našim členským státům splatit dluh.</s>
        <s id="13">Vyžaduje to ale odvahu investovat do vzdělání a odborné přípravy a také odvahu investovat do rovnováhy mezi pracovním a rodinným životem.</s>
        <s id="14">Při pohledu na úspory v různých členských státech vidíme, že to jsou přesně tyto investice, které jsou nejvíce postiženy snižováním nákladů.</s>
        <s id="15">Je třeba jasné vize - pohledu na hospodářskou politiku - jako základu pro mobilizaci zdrojů k dosažení tohoto cíle.</s>
        <s id="16">Teprve potom se můžeme zaměřit na to, jak nejlépe formovat Pakt stability a růstu.</s>
        <s id="17">Domnívám se, že v tom se náš pohled na správu ekonomických záležitostí nejvíce liší od pohledu Rady.</s>
      </P>
    </SPEAKER>
    <SPEAKER ID="054" NAME="Paulo Rangel" AFFILIATION="PPE">
      <P id="4">
        <s id="18">(PT) Pane předsedající, pane Van Rompuyi, pane Barroso, chtěl bych říct, že skupina Evropské lidové strany (Křesťanských demokratů) zaujímá jasnou pozici: je toho názoru, že vyřešení vážné krize, kterou Evropa prochází, je možné jedině prostřednictvím rozšíření správy ekonomických záležitostí a uplatněním metody Společenství.</s>
        <s id="19">Nepochybujeme o tom, že jediným způsobem, jak krizi čelit a vyřešit ji, je prostřednictvím metody Společenství s využitím nástrojů odpovídajících skutečné jednotné měně v eurozóně.</s>
        <s id="20">To však znamená, že každá z institucí - Rada, Komise i Parlament - musí dát veřejnosti jasně najevo, že si je vědoma svojí odpovědnosti.</s>
        <s id="21">Je třeba říct, že největší skupiny v rámci Evropského parlamentu jsou ochotny otevřeně spolupracovat prostřednictvím většího využití metody Společenství, zavedením správy ekonomických záležitostí a vytvořením potřebných podmínek pro jednotnou měnu k překonání krize v Evropě.</s>
        <s id="22">Je také zřejmé, že totéž platí pro Komisi a jejího předsedu, který prokázal, že není závislý na Radě nebo Parlamentu, ale že, na rozdíl od tvrzení socialistů a paní Ferreirové, pracuje v zájmu Evropy.</s>
      </P>
      <P id="5">
        <s id="23">Zůstává na Radě, aby se v prosinci přihlásila ke svojí odpovědnosti.</s>
        <s id="24">Spoléháme na ni a na její jednoznačný závazek k evropskému dialogu, pane Van Rompuyi.</s>
      </P>
    </SPEAKER>
    <SPEAKER ID="055" NAME="Marietta Giannakou" AFFILIATION="PPE">
      <P id="6">
        <s id="25">(EL) Pane předsedající, přijatý mechanismus stálé podpory je bezpochyby pozitivním krokem.</s>
        <s id="26">Stále však existují nedostatky ve strategickém plánování, které musí obsahovat hospodářskou unii a samozřejmě správu ekonomických záležitostí.</s>
      </P>
      <P id="7">
        <s id="27">Evropská unie byla vytvořena díky tehdejším silným vládám.</s>
        <s id="28">Ekonomická krize mohla vzniknout kvůli slabým vládám, které umožnily hospodářským automatismům ekonomické globalizace nahradit politická rozhodnutí, která Společenství potřebuje, má-li i nadále fungovat.</s>
      </P>
      <P id="8">
        <s id="29">Evropa zajistila 50 let prosperity a my máme povinnost tuto prosperitu i nadále pro naše občany zajišťovat.</s>
        <s id="30">Proto je zřejmé, že růst musí pokračovat.</s>
        <s id="31">Otázkou je, jaký růst máme přesně na mysli v době, kdy se celý globální systém mění.</s>
        <s id="32">Jak dnes vypadá Evropa?</s>
        <s id="33">A jak bude vypadat v budoucnu?</s>
        <s id="34">Bude to oblast průmyslu, malých a středně velkých podniků a služeb, katalyzátor vývozu?</s>
        <s id="35">Proto potřebujeme silnější Evropu místo podezřívání a mezivládního přístupu, které byly nedávno na denním pořádku.</s>
      </P>
      <P id="9">
        <s id="36">Některé země očividně nedokázaly dodržovat Pakt stability, ale jak mi pan Reinfeldt sdělil v odpovědi na moji otázku z minulého prosince, pouze jediná země splnila veškeré podmínky Paktu stability, všechny ostatní země svoje závazky porušily.</s>
      </P>
      <P id="10">
        <s id="37">V důsledku toho musíme všichni táhnout za jeden provaz a podporovat země, které se v současné době potýkají s následky krize, protože z čeho v konečném důsledku pramení síla velkých zemí?</s>
        <s id="38">Domnívám se, že to je ze společné existence malých zemí v rámci evropského systému.</s>
        <s id="39">Kromě toho by náklady nás všech při neexistenci Evropské unie byly neúnosné.</s>
      </P>
    </SPEAKER>
    <SPEAKER ID="056" NAME="Tunne Kelam" AFFILIATION="PPE">
      <P id="11">
        <s id="40">Pane předsedající, klíčem k překonání hospodářské krize je vyvodit z ní závazné závěry, protože se v první řadě jedná o krizi důvěry a odpovědnosti.</s>
        <s id="41">Důvěra je založená na přiměřené rovnováze příjmů a výdajů.</s>
      </P>
      <P id="12">
        <s id="42">Po více než 20 let byla většina Evropy zvyklá žít a konzumovat dnes na úkor zítřka a dokonce i pozítří - na úkor příštích generací, jejichž počet se dramaticky snižuje.</s>
        <s id="43">Za druhé jsme si zvykli přistupovat k pravidlům, která mají zajišťovat stabilitu, velmi liberálně.</s>
        <s id="44">Mohou-li to v případě domácí potřeby zvládnout velké země, bude pro ostatní snazší je následovat.</s>
        <s id="45">Proto pro prosazení principu fiskální disciplíny a jeho obnovení se vší vážností bude politika vyrovnaného rozpočtu nejlepším testem důvěryhodnosti Evropy.</s>
      </P>
      <P id="13">
        <s id="46">Za třetí je zde zřejmá potřeba existence mechanismů kontroly a rovnováhy.</s>
        <s id="47">Nemohu než přivítat rozhodnutí Evropské rady schválit závěry o správě evropských ekonomických záležitostí, zavedení dluhových kritérií a možnosti mechanismu včasného zásahu.</s>
        <s id="48">Co ale doopravdy potřebujeme - a v tom podporuji závěry kolegy Verhofstadta - je skutečná správa ekonomických záležitostí a opravdové sankce, které budou bolet.</s>
        <s id="49">Těšíme se na rámcové návrhy Komise týkající se budoucích krizových mechanismů v příštím měsíci.</s>
      </P>
    </SPEAKER>
    <SPEAKER ID="057" NAME="Elena Băsescu" AFFILIATION="PPE">
      <P id="14">
        <s id="50">(RO) Pane předsedající, vítám nový balíček opatření ke zvýšení rozpočtové disciplíny a rozšíření hospodářského dohledu.</s>
        <s id="51">Domnívám se, že navrhovaná opatření byla nezbytná kvůli uvedeným rozdílům mezi členskými státy s ohledem na dodržování fiskální a rozpočtové politiky.</s>
        <s id="52">Následkem toho přinesla hospodářská krize znepokojující dojem z několika zemí včetně Rumunska.</s>
      </P>
      <P id="15">
        <s id="53">Domnívám se, že klíčovou inovací je vytvoření nového makroekonomického rámce pro dohled.</s>
        <s id="54">Usnadní odhalování vznikajících rizik a nerovnováhy.</s>
      </P>
      <P id="16">
        <s id="55">Přijetí zprávy o správě ekonomických záležitostí vypracované pracovní skupinou pod vedením pana Van Rompuye znamená významný krok.</s>
        <s id="56">Její realizace povede k vytvoření nového robustního rámce krizového řízení.</s>
      </P>
      <P id="17">
        <s id="57">Ráda bych také zmínila význam nařízení o zajištění dodržování fiskálních norem Evropské unie v rámci vnitrostátních rozpočtů.</s>
        <s id="58">V praxi to znamená, že už nebude možné, aby vnitrostátní rozpočty obcházely fiskální pravidla Evropské unie.</s>
      </P>
    </SPEAKER>
    <SPEAKER ID="058" NAME="Csaba Sándor Tabajdi" AFFILIATION="S&amp;amp;D">
      <P id="18">
        <s id="59">(HU) Pane předsedající, nadcházející maďarské předsednictví bude čelit velké výzvě co nejrychlejšího provádění dodatku Lisabonské smlouvy a zavádění správy ekonomických záležitostí.</s>
        <s id="60">Členské státy mimo eurozónu v úžasu sledují, jak se v ní na všech frontách objevují trhliny.</s>
        <s id="61">Jsme vázáni smlouvou o přistoupení a naše schopnost přiblížit se vstupu závisí na tom, zda se bohatší polovina Evropy stabilizuje a zda solidarita Společenství překoná vnitrostátní zájmy.</s>
      </P>
      <P id="19">
        <s id="62">Se znepokojením a sympatiemi sledujeme irskou krizi a problémy Řecka, Portugalska a Španělska a čekáme, zda dojde k rozpadu eurozóny.</s>
        <s id="63">Rozhodnutí Evropské rady, byť jako obvykle přišlo pozdě, se nakonec ukázalo být správným.</s>
        <s id="64">Zavedení správy ekonomických záležitostí může signalizovat začátek nové éry v dějinách evropské integrace, ale její realizace může být rovněž zrádná a plná komplikací.</s>
        <s id="65">Jsem přesvědčen, že maďarské předsednictví udělá všechno, co bude v jeho silách, aby zajistilo úspěch.</s>
      </P>
    </SPEAKER>
    <SPEAKER ID="059" NAME="Ilda Figueiredo" AFFILIATION="GUE/NGL">
      <P id="20">
        <s id="66">(PT) Pane předsedající, Portugalsko zažívá největší generální stávku za posledních 20 let.</s>
        <s id="67">Tento protest následuje další stejně významné protesty, ke kterým došlo v několika zemích Evropské unie včetně Řecka a Francie.</s>
        <s id="68">Jaká je reakce vedoucích představitelů Evropské rady a Komise?</s>
        <s id="69">Protesty proti svým asociálním politikám ignorují a dále trvají na těch samých politikách, které přispěly k současné situaci.</s>
        <s id="70">Přehlížejí skutečnost, že zranitelnost eura je přímým výsledkem politiky, kterou praktikují: liberalizace kapitálových trhů, neomezené finanční spekulace a požadavek nominální konvergence prostřednictvím Paktu stability a růstu.</s>
        <s id="71">Celou tu dobu se ale skutečné rozdíly mezi ekonomikami prohlubují, nezaměstnanost a chudoba dosahují neúnosné úrovně a zvyšuje se sociální napětí.</s>
        <s id="72">Jak dlouho budou ještě trvat na pokračování v cestě tímto směrem?</s>
        <s id="73">Co je třeba udělat, abychom se s touto politikou rozešli a více se angažovali při podpoře produkce, vytváření pracovních míst a ocenění práce?</s>
      </P>
    </SPEAKER>
    <SPEAKER ID="060" NAME="Jaroslav Paška" AFFILIATION="EFD">
      <P id="21">
        <s id="74">(SK) Pane předsedající, jednání Evropské rady koncem října proběhlo ve složité situaci.</s>
        <s id="75">Všechny země v současnosti korigují svoji hospodářskou politiku s cílem co nejdříve se dostat z nepříznivé hospodářské situace alespoň k jakémusi hospodářskému růstu.</s>
      </P>
      <P id="22">
        <s id="76">Po Řecku a Irsku stojí i další země před rizikem platební neschopnosti.</s>
        <s id="77">Musí nám proto být jasné, že v takové složité situaci se předsedům vlád velmi těžko přijímají rozhodnutí, kterými by se vzdali svých schopností modelovat a regulovat hospodářské řízení svých států a odevzdali některé kompetence hospodářského řízení na úroveň evropských institucí.</s>
      </P>
      <P id="23">
        <s id="78">Proto musíme velmi citlivě diskutovat o našich společných představách, jak co nejbezpečněji a nejrychleji vyvést Evropu ze současné složité situace, a neměli bychom při tom podceňovat snahu jednotlivých představitelů vlád, aby problémy svých zemí řešili v rámci svých kompetencí a svých schopností tak, aby se nedostali do rozporu se zájmy Evropy.</s>
      </P>
    </SPEAKER>
    <SPEAKER ID="061" NAME="Andrew Henry William Brons" AFFILIATION="NI">
      <P id="24">
        <s id="79">Pane předsedající, Evropská rada zopakovala staré otřepané heslo o nutnosti vyhnout se všem formám protekcionismu a také pohybům směnných kurzů, které by byly zaměřené na konkurenční výhodu.</s>
      </P>
      <P id="25">
        <s id="80">Všeobecné přijetí globalismu Evropskou unií učinilo z evropských zemí lovnou zvěř pro konkurenci z rozvíjejících se ekonomik, zejména Číny, kterým nemůžeme konkurovat.</s>
        <s id="81">Tyto ekonomiky pohrdají mezinárodními patenty a autorskými právy, vyplácejí dělníkům mzdy na hranici životního minima a někdy je zaměstnávají doslova v podmínkách otrocké práce.</s>
        <s id="82">Směnný kurz svojí měny si Čína stanovila na uměle nízké úrovni, aby tak její výrobky byly ještě levnější.</s>
      </P>
      <P id="26">
        <s id="83">Evropské země musí jednotlivě - což je moje preference - nebo společně své zaměstnavatele a zaměstnance před touto nekalou konkurencí chránit.</s>
        <s id="84">Zatímco směnné kurzy by neměly být uměle udržovány na nízké úrovni k zajištění konkurenční výhody, neměly by být udržovány ani na uměle společné úrovni - viz příklad eura - ke společné nevýhodě zemí eurozóny.</s>
        <s id="85">Pokud by měnám problémových zemí byl umožněn pokles jejich hodnoty, dostavilo by se následně oživení.</s>
      </P>
    </SPEAKER>
    <SPEAKER ID="062" NAME="Jean-Pierre Audy" AFFILIATION="PPE">
      <P id="27">
        <s id="86">(FR) Pane předsedající, pane Van Rompuyi, pane Barroso, rád bych se na úvod věnoval otázce veřejných výdajů na evropské úrovni.</s>
      </P>
      <P id="28">
        <s id="87">Zajímalo by mě, zda vzhledem k významným výzvám, které jsou před námi, neuzrála doba pro zásadní debatu mezi našimi kolegy z vnitrostátních parlamentů a Evropským parlamentem o sdílení našich veřejných výdajů a jejich převedení na úroveň Společenství.</s>
        <s id="88">Dovolím si použít příklad pana Lamassoura: máme 27 armád, ale žádného nepřítele; jednu celní unii, ale 27 celních správ; výzkumné programy, které byly financovány 15 až 20 krát bez jakékoliv koordinace; transevropské sítě, které by měly být propojeny; energetické sítě; a seznam dále pokračuje.</s>
      </P>
      <P id="29">
        <s id="89">Navrhuji, abychom nezávislého auditora pověřili provedením auditu veřejných výdajů na těchto třech úrovních: evropské, vnitrostátní a místní výkonné.</s>
        <s id="90">Výsledky auditu by byly předloženy členům národních parlamentů a Evropského parlamentu, aby byla zajištěna rozsáhlá diskuse o veřejných výdajích a mohly by být svěřeny Evropskému účetnímu dvoru a 27 vnitrostátním účetním dvorům.</s>
      </P>
      <P id="30">
        <s id="91">Chci předložit tento návrh, abychom zajistili kontrolu a lepší řízení veřejných výdajů na evropské úrovni.</s>
      </P>
    </SPEAKER>
    <SPEAKER ID="063" NAME="Monika Flašíková Beňová" AFFILIATION="S&amp;amp;D">
      <P id="31">
        <s id="92">(SK) Pane předsedající, setkání Evropské rady se neslo v očekávání toho, jak se vedoucí představitelé Evropy vypořádají s problémy, které před ně postavila hospodářská recese.</s>
        <s id="93">Jak jsem už vícekrát naznačovala, nebude stačit soustředit se pouze na rozpočty.</s>
        <s id="94">Strukturální nerovnováhy, které krizi jen prohlubují, ale nejsou jen o dluzích.</s>
        <s id="95">Nebude-li přijat mechanismus, který bude schopný postihnout i ostatní aspekty, budou na místě vážné pochybnosti o jeho úspěšnosti.</s>
      </P>
      <P id="32">
        <s id="96">Dalším tématem byla diskuse o tom, zda se výpadky v rozpočtu způsobené penzijními reformami mají počítat do deficitu.</s>
        <s id="97">Na jedné straně se už bavíme o zpřísnění pravidel a jejich systematičnosti, ale hned vzápětí řešíme výjimky.</s>
        <s id="98">I kdyby byly penzijní reformy tak nevyhnutelné, jak jsou prezentovány, což si osobně nemyslím, daly by se stejně tak najít i jiné příklady prospěšných programů.</s>
        <s id="99">Kdo bude potom posuzovat, co je více či méně důležité a proč?</s>
      </P>
      <P id="33">
        <s id="100">Jsem přesvědčená, že když se bavíme o systémových řešeních, nemůžeme současně otevírat i diskusi o výjimkách.</s>
      </P>
    </SPEAKER>
    <SPEAKER ID="064" NAME="John Bufton" AFFILIATION="EFD">
      <P id="34">
        <s id="101">Pane předsedající, rád bych učinil pár poznámek k tomu, co dnes ráno řekli předseda Evropské rady Van Rompuy a předseda Komise Barroso.</s>
        <s id="102">Vypadá to, jako by oba popírali skutečnost, že eurozóna je v krizi a my se nyní nacházíme na pokraji zhroucení.</s>
        <s id="103">Mnoho dalších lidí zde to také odmítá.</s>
        <s id="104">Proboha, probuďte se.</s>
      </P>
      <P id="35">
        <s id="105">Lidé to sledují ze svých zemí a uvědomují si, že v Evropském parlamentu stejně není mnoho lidí.</s>
        <s id="106">Jedná se o největší krizi, kterou jsme kdy zažili, a já vám říkám, že je to vážné.</s>
        <s id="107">Zeptám se pana Barrosa a pana Van Rompuye, aby mi laskavě řekli - budou hovořit za pár minut - jaký je jejich plán B?</s>
        <s id="108">Musí existovat plán B, nebo to tak necháte pokračovat až do úplného konce?</s>
        <s id="109">Jsem přesvědčen, že se potýkáme s největší krizí všech dob.</s>
        <s id="110">Bylo jí zasaženo celé spektrum členských států.</s>
        <s id="111">Dlužíte lidem záložní plán B. Prosím, řekněte nám, že ho skutečně máte.</s>
      </P>
    </SPEAKER>
    <SPEAKER ID="065" NAME="Ildikó Gáll-Pelcz" AFFILIATION="PPE">
      <P id="36">
        <s id="112">(HU) Pane předsedající, dámy a pánové, ráda bych vyjádřila svoje potěšení nad tím, že v průběhu konzultace byla potvrzena důležitost systémových penzijních reforem.</s>
        <s id="113">Avšak reformy v rámci Paktu stability a růstu neposkytují rovné příležitosti pro všechny hráče.</s>
      </P>
      <P id="37">
        <s id="114">Maďarsko také vystupuje proti diskriminaci a vyzývá Evropskou unii ke zvážení nákladů na penzijní reformy při výpočtu státního schodku.</s>
        <s id="115">Jsem přesvědčena, že pokud nechcete diskriminovat země, které využívají svojí svobodné volby, je třeba při stanovení rozpočtového schodku vzít v úvahu platby do soukromých penzijních fondů.</s>
        <s id="116">Řešení tohoto problému je naléhavé.</s>
        <s id="117">Je dobrou zprávou, že možnost pro nalezení uspokojivého řešení bude prezentována již na prosincovém zasedání Rady.</s>
        <s id="118">Žádám vás, abyste učinili nediskriminační politické rozhodnutí a v co nejbližší době ho předali Komisi, aby legislativní proces mohl začít co nejdříve a byl případně ukončen s uspokojivým výsledkem pro všechny zúčastněné strany.</s>
      </P>
    </SPEAKER>
    <SPEAKER ID="066" NAME="Antigoni Papadopoulou" AFFILIATION="S&amp;amp;D">
      <P id="38">
        <s id="119">(EL) Pane předsedající, Řecko, Irsko, Portugalsko a Španělsko trpí důsledky hospodářské krize.</s>
        <s id="120">Kůň se již splašil.</s>
        <s id="121">Není cesty zpět, je nutné přijmout opatření.</s>
        <s id="122">Podezřívání a euroskepticismus nám nepomůže dostat se z mezinárodní hospodářské krize.</s>
      </P>
      <P id="39">
        <s id="123">Co naopak potřebujeme, je solidarita Společenství, politická vůle, vize, důvěra v dynamiku Evropy a především koordinovaná opatření k zajištění strukturální změny jak na vnitrostátní úrovni, tak v rámci Evropské unie.</s>
        <s id="124">Potřebujeme více pracovních míst, větší růst, urychlení některých procesů, realizaci strategie Evropské unie, racionalizaci a restrukturalizaci korporátní správy, transparentnost ve správě ekonomických záležitostí, ověření národních statistik a stálý společný mechanismus pro řízení krizí v Evropské unii, ale pouze ve prospěch evropských občanů.</s>
      </P>
      <P id="40">
        <s id="125">Krize se týká všech, nejen zemí, které přímo trpí jejími důsledky.</s>
        <s id="126">Potřebujeme jak solidaritu Společenství, tak společný koordinovaný postup.</s>
      </P>
    </SPEAKER>
    <SPEAKER ID="067" NAME="Barry Madlener" AFFILIATION="NI">
      <P id="41">
        <s id="127">(NL) Pane předsedající, eurozóna se nyní hroutí a předseda Komise Barroso na to musí dohlížet.</s>
        <s id="128">Koneckonců miliardy pomoci, které byly po mnoho let poskytovány zemím jako Řecko, Španělsko, Portugalsko a Irsko nevedly k posílení těchto slabých ekonomik na úroveň silných hospodářství Německa a Nizozemí; místo toho bylo výsledkem této miliardové pomoci nepřijatelné chování socialistů.</s>
        <s id="129">Například, jeden ze tří řeckých zaměstnanců pracuje ve státní správě; tsunami nezápadních přistěhovalců do Evropy stálo každou zemi miliardy a tito přistěhovalci jsou nyní doma bez práce.</s>
        <s id="130">Tak se převážně chovají socialisté.</s>
        <s id="131">Vzpomínáte si?</s>
        <s id="132">Španělsko, které před několika lety zlegalizovalo pobyt jednoho milionu nelegálních přistěhovalců, se nyní potýká s dvacetiprocentní mírou nezaměstnanosti.</s>
        <s id="133">Nyní naše silnější ekonomiky musí znovu těmto zemím dát miliardy v rámci pomoci, ale bude se jednat o pouhou krátkodobou náplast.</s>
        <s id="134">V dlouhodobé perspektivě bude otázka postavena tak, zda jsme připraveni nadále strukturálně podporovat slabé země miliardami našich daňových poplatníků.</s>
        <s id="135">Odpověď zní "ne".</s>
        <s id="136">Proto bych chtěl předsedovi Komise Barrosovi položit následující otázku: copak není znovuzavedení vlastní řecké měny, drachmy, a také irské měny jediným dlouhodobým řešením, které nás dostane z těchto problémů?</s>
        <s id="137">Je toto řešení součástí seriózní diskuse s těmito zeměmi?</s>
      </P>
    </SPEAKER>
    <SPEAKER ID="068" NAME="Seán Kelly" AFFILIATION="PPE">
      <P id="42">
        <s id="138">Pane předsedající, jako irského poslance Evropského parlamentu mě netěší sem dnes ráno přijít a poslouchat od téměř každého řečníka poznámky o Irsku kvůli naší ekonomické situaci, zejména když nás před pár lety většina považovala za ukázkový příklad hospodářského úspěchu v rámci Evropské unie.</s>
      </P>
      <P id="43">
        <s id="139">Nicméně si myslím, že v Irsku je odhodlání dát vše do pořádku a že drtivá většina lidí by uvítala podporu ze strany našich evropských přátel a kolegů.</s>
      </P>
      <P id="44">
        <s id="140">Lze vyvodit několik ponaučení.</s>
        <s id="141">Domnívám se, že pan Farage nebyl daleko od pravdy, když prohlásil, že naše problémy do značné míry způsobila hloupost a chamtivost irských politiků, kteří se bratříčkovali s bankami a regulátory.</s>
        <s id="142">Musíme se z toho poučit.</s>
        <s id="143">Bude také velmi důležité, aby architektura dohledu, která se zavádí od 1. ledna, náležitě fungovala, aby různé zátěžové testy byly schopné odhalit, co se bude dít v budoucnu, a zalarmovat veřejnost, začne-li se situace vymykat z rukou.</s>
      </P>
    </SPEAKER>
    <SPEAKER ID="069" NAME="Zigmantas Balčytis" AFFILIATION="S&amp;amp;D">
      <P id="45">
        <s id="144">(LT) Pane předsedající, je opravdu velmi správné, že nyní začínáme hovořit o velice důležitých záležitostech, jako je společné řízení budoucího hospodářství.</s>
        <s id="145">Domnívám se, že v blízké budoucnosti budeme diskutovat o možném společném fiskálním systému.</s>
        <s id="146">Kromě toho dnes můžeme sledovat výrazný negativní dopad, který má posílený směnný kurz eura společně s mnoha dalšími faktory.</s>
        <s id="147">Dnes mě zklamalo zjištění o provedení bankovního testu před šesti měsíci, jehož výsledek stále ještě nebyl potvrzen.</s>
        <s id="148">To jen znovu potvrzuje, že v Evropské unii nám schází spolehlivé informace.</s>
        <s id="149">Bez nich nemůžeme najít východiska z poměrně složité situace.</s>
        <s id="150">Na závěr bych tedy chtěl vyzvat Evropskou komisi, aby v budoucnu svoje návrhy předkládala daleko aktivněji, protože se jedná o složitou situaci, která bude vyžadovat značné úsilí, obrovské finanční prostředky a možná i úplně jiné porozumění v oblasti hospodářského, finančního a dalších druhů monitorování.</s>
      </P>
    </SPEAKER>
    <SPEAKER ID="070" NAME="Milan Zver" AFFILIATION="PPE">
      <P id="46">
        <s id="151">(SL) Pane předsedající, pane Van Rompuyi, pane Barroso, dovolte mi krátce vstoupit do této debaty.</s>
        <s id="152">Pro mě je situace poměrně jasná: kdo může za velkou krizi, které čelíme?</s>
        <s id="153">Ta část bankovního sektoru, která podnikala bez skutečného zajištění a vzala na sebe příliš mnoho rizik.</s>
        <s id="154">Ale jsou to i další - některé evropské vlády, které podporovaly nadměrnou spotřebu a určitou přerozdělovací mentalitu mezi lidmi.</s>
      </P>
      <P id="47">
        <s id="155">Vyslechli jsme dnes dvě linie úvah: jsou tu poslanci, kteří volají po větší solidaritě, jako by chtěli říct "prosím, pomozte nám!", a pak ti, kteří se snaží apelovat především na větší zodpovědnost v době, kdy se dostáváme z krize.</s>
        <s id="156">Nebylo by správné, aby ti, kteří tuto velkou krizi způsobili, nyní hledali způsoby jejího řešení, cestu ven z ní.</s>
        <s id="157">Kritici výrazných úsporných opatření jsou zcela jistě na špatné cestě.</s>
      </P>
      <P id="48">
        <s id="158">Za těchto podmínek je pouze správné, aby daňoví poplatníci ze zemí, které se potýkají se současnou situací, nebyli umlčeni.</s>
      </P>
    </SPEAKER>
    <SPEAKER ID="071" NAME="Petru Constantin Luhan" AFFILIATION="PPE">
      <P id="49">
        <s id="159">(RO) Pane předsedající, vítám skutečnost, že zpráva o správě ekonomických záležitostí poskytuje nový základ pro vytvoření životaschopného systému pro naše působení v této oblasti.</s>
      </P>
      <P id="50">
        <s id="160">Domnívám se, že doporučení obsažená ve zprávě o robustnějších institucích pro účinnější správu ekonomických záležitostí, jako je vytvoření veřejných institucí na vnitrostátní úrovni, jež budou poskytovat nezávislé analýzy, hodnocení a předpovědi pro otázky vnitřní fiskální politiky, tvoří základ pro vytvoření transparentního evropského systému.</s>
      </P>
      <P id="51">
        <s id="161">Považuji za životně důležité nabídnout každému členskému státu možnost ověřit základ použitý pro analýzu a hodnocení jednotlivých navržených domácích fiskálních opatření, což povede k vytvoření přístupu založeného na důvěře a vzájemné informovanosti.</s>
      </P>
      <P id="52">
        <s id="162">Potvrzuji, že je potřeba přijmout konkrétní opatření k usnadnění správy ekonomických záležitostí založená na hluboké, transparentní znalosti a otevřené diskusi o všech domácích opatřeních přijatých členskými státy, která mohou mít dopad na úrovni Evropské unie.</s>
      </P>
    </SPEAKER>
    <SPEAKER ID="072" NAME="Elisa Ferreira" LANGUAGE="PT">
      <P id="53">
        <s id="163">Pane předsedající, děkuji vám za udělení slova, nicméně jsem žádala o prostor k vyjádření zvednutím modré karty, protože jsem byla přímo napadena panem Rangelem, a proto bych bývala ráda dostala prostor dříve.</s>
      </P>
      <P id="54">
        <s id="164">Chtěla bych využít této příležitosti a požádat pana Rangela, aby nám všem vysvětlil, jaký konkrétní rozdíl s ohledem na řízení státního dluhu spatřuje v návrzích kancléřky Merkelové a Komise, a řekl nám, proč první návrh Komise o řízení státního dluhu, který byl vlastně návrhem evropským, byl bez jakékoliv diskuse nebo veřejné debaty odmítnut, když vyšlo najevo, že není v souladu se zájmy Německa.</s>
      </P>
    </SPEAKER>
    <SPEAKER ID="073" NAME="Paulo Rangel" LANGUAGE="PT">
      <P id="55">
        <s id="165">Chtěl bych jen rychle odpovědět, že nelze pochybovat o tom, že v rámci evropského procesu samozřejmě dochází k neustálému vyjednávání mezi různými orgány, ale že Komise vždy prosazovala metodu Společenství a obhajovala podniknutí dalších kroků v procesu jednotné měny.</s>
        <s id="166">Samozřejmě se v Evropském parlamentu najdou i takoví poslanci, kteří se tu chtějí zabývat vnitrostátní politikou, jako je tomu v případě paní Ferreirové.</s>
      </P>
    </SPEAKER>
    <SPEAKER ID="074" NAME="Diogo Feio" AFFILIATION="PPE">
      <P id="56">
        <s id="167">(PT) Pane předsedající, Evropská unie stojí před obdobím zásadních reforem.</s>
        <s id="168">Musí reagovat na krizi a podpořit jednotnou měnu, která potřebuje svoje vlastní pravidla platná pro všechny členské státy.</s>
        <s id="169">Evropský parlament již zaujal v otázce správy ekonomických záležitostí vůdčí pozici, když prosazuje mezi 27 členskými státy větší spolupráci na růstu, pevný postoj k provádění Paktu stability a růstu a solidaritu mezi členskými státy, přičemž byl prvním orgánem, který upozornil na potřebu vytvoření dluhového fondu pro jednotlivé země, které tvoří Evropskou unii.</s>
        <s id="170">Budeme proto pokračovat ve spolupráci s Komisí, jejímuž předsedovi vysíláme vstřícné gesto, a budeme doufat i v pokračující spolupráci s Radou.</s>
        <s id="171">V tuto chvíli se projednává šest různých zpráv, k nimž zaujmeme velmi jasné stanovisko.</s>
      </P>
    </SPEAKER>
    <SPEAKER ID="075" NAME="José Manuel Barroso">
      <P id="57">
        <s id="172">Předseda Evropské komise. - Pane předsedající, odpovím na dvě konkrétní otázky a také učiním dvě obecnější poznámky k diskusi, která proběhla dnes ráno.</s>
      </P>
      <P id="58">
        <s id="173">Zaprvé otázka, kterou vznesl pan Schulz: je velmi důležitá a týká se irských zátěžových testů.</s>
        <s id="174">Rád bych řekl následující.</s>
        <s id="175">Společná metodologie zátěžových testů byla dohodnuta na evropské úrovni, je velmi důsledná a počítá s nepříznivými makroekonomickými scénáři.</s>
        <s id="176">Avšak k vlastnímu provedení testů došlo pod dohledem pověřených vnitrostátních orgánů.</s>
        <s id="177">Na evropské úrovni proběhla koordinace s Evropským výborem orgánů bankovního dohledu, ale jinak v této oblasti nemá Evropská unie kompetence.</s>
        <s id="178">Chci zdůraznit, že až do nedávné doby neměla Evropská unie tento druh odpovědnosti.</s>
        <s id="179">To se změní příští leden.</s>
        <s id="180">Do té doby bude připravena nová architektura finanční regulace a dohledu na základě návrhů Komise po dohodě s Radou a Evropským parlamentem.</s>
      </P>
      <P id="59">
        <s id="181">Budeme mít k dispozici tři evropské orgány pro dohled na mikro úrovni pro sektory bankovnictví, cenných papírů a pojišťovnictví a také Evropskou radu pro systémová rizika pro oblast makro-finanční stability a s ní souvisejících rizik.</s>
        <s id="182">To nám poskytne daleko silnější nástroje a infrastrukturu pro provedení následných testů jednotnějším, důslednějším a ucelenějším způsobem.</s>
        <s id="183">Chci ještě jednou zdůraznit tento bod.</s>
        <s id="184">Před krizí jsme nástroje, které dnes vytváříme, neměli.</s>
      </P>
      <P id="60">
        <s id="185">Tím se dostávám k druhému tématu, které se týká způsobu, jakým přistupujeme k citlivým otázkám typu stálého krizového mechanismu.</s>
        <s id="186">Chci, aby bylo jasné, že jsem o této problematice nechtěl mluvit, ale jelikož na toto téma zazněla otázka, musím na ni odpovědět.</s>
      </P>
      <P id="61">
        <s id="187">Jednomyslně - znovu opakuji, jednomyslně - se hlavy států nebo vlád rozhodly požádat o zřízení stálého krizového mechanismu s účastí soukromého sektoru.</s>
        <s id="188">Byl jsem jedním z těch, kdo varovali Evropskou radu před riziky spojenými s tímto návrhem bez jeho řádné přípravy a komunikace.</s>
        <s id="189">Nicméně byl tento návrh učiněn a padlo o něm rozhodnutí a my k tomu nyní musíme přistoupit co možná nejzodpovědněji.</s>
        <s id="190">Proto se domnívám, že některé připomínky, které tu dnes zazněly, nejsou příliš prospěšné.</s>
      </P>
      <P id="62">
        <s id="191">Stále se nacházíme ve velmi složitých podmínkách.</s>
        <s id="192">Domnívám se, že v současné době potřebujeme činy a nikoliv jen další slova.</s>
        <s id="193">Máme co do činění s velmi citlivými globálními finančními trhy.</s>
        <s id="194">Některé komentáře mívají účinek sebenaplňujícího se proroctví.</s>
        <s id="195">Proto není užitečné začít spekulovat o zemích, které mohou být ohroženy.</s>
        <s id="196">Musíme tyto země požádat, aby provedli veškerá opatření potřebná k dosažení finanční a rozpočtové stability.</s>
      </P>
      <P id="63">
        <s id="197">Z tohoto důvodu nehodlám spekulovat o plánu B. Společně s předsedou Evropské rady Van Rompuyem děláme svou práci, diskutujeme o problematice zodpovědnosti s našimi členskými státy.</s>
        <s id="198">Co se týká role Komise, chci se opět vyjádřit naprosto jasně.</s>
        <s id="199">Komise - což uznala většina z vás - vždy předkládala ambiciózní návrhy.</s>
        <s id="200">Jsme pro ambiciózní správu ekonomických záležitostí v Evropě.</s>
      </P>
      <P id="64">
        <s id="201">Ale musíme být také realisty.</s>
        <s id="202">Společně nemůžeme jít nad rámec toho, co je ustanoveno na základě společné dohody s našimi členskými státy.</s>
        <s id="203">Při existenci dohody - navíc takové, která vůči předchozímu stavu představuje pokrok - není užitečné mluvit o ideálních řešeních, o kterých víme, že se nikdy nebudou realizovat.</s>
      </P>
      <P id="65">
        <s id="204">Takže Komise plní svou úlohu a bude v tom i nadále pokračovat, přičemž bude ještě ambicióznější ve svých požadavcích na společný cíl, správu ekonomických záležitostí a stabilitu eurozóny, ale nejen jí.</s>
      </P>
      <P id="66">
        <s id="205">Chci tento bod zdůraznit, protože si myslím, že v dnešní debatě nezazněl dostatečně jasně.</s>
        <s id="206">Někteří z vás mluvili o problémech v eurozóně.</s>
        <s id="207">Je mi líto, ale problémy nejsou jen tam.</s>
        <s id="208">Problémem není euro.</s>
        <s id="209">Jsem naprosto přesvědčen, že bez eura by situace byla daleko horší.</s>
      </P>
      <P id="67">
        <s id="210">(Potlesk)</s>
      </P>
      <P id="68">
        <s id="211">Někteří z vás zapomínají, že některé země mimo eurozónu mají stejné, a v určitých případech ještě horší, problémy se státními dluhy a že země, která není ani členem Evropské unie a která nyní žádá o vstup - Island - zbankrotovala a také nemá euro.</s>
        <s id="212">Pravdou je, že euro nebylo příčinou problému.</s>
        <s id="213">Je intelektuálně a politicky nečestné tvrdit, že problém spočívá v existenci eura.</s>
      </P>
      <P id="69">
        <s id="214">(Potlesk)</s>
      </P>
      <P id="70">
        <s id="215">Nyní musíme uznat specifičnost situace v eurozóně, věnovat se řešení problémů a požádat všechny členské státy, aby se zavázaly ke společnému postupu: jak ty, které jsou součástí eurozóny, tak i ty mimo ní.</s>
        <s id="216">Domnívám se, že všichni pochopili, že existuje společný zájem na společném postupu k vyřešení této krize.</s>
        <s id="217">Tak bude postupovat Komise, zodpovědně, přičemž bude samozřejmě tlačit na co nejvyšší ambice, ale v konečné fázi bude loajálně spolupracovat se všemi orgány, tak jako doposud s Evropským parlamentem i s Evropskou radou.</s>
        <s id="218">To je zodpovědný přístup, kterým se musíme řídit.</s>
      </P>
      <P id="71">
        <s id="219">V době extrémní nervozity na trzích musíme zachovat chladné hlavy a silný smysl pro zodpovědnost a samozřejmě také silný smysl pro náš společný evropský cíl.</s>
      </P>
      <P id="72">
        <s id="220">(Potlesk)</s>
      </P>
    </SPEAKER>
    <SPEAKER ID="076" NAME="Herman Van Rompuy">
      <P id="73">
        <s id="221">Předseda Evropské rady. - (FR) Pane předsedající, vážení poslanci Evropského parlamentu, již dříve jsme řekli, že analýza předsedy Komise se liší od té mojí, ale toto je poprvé, pane Schulzi, kdy jsem byl obviněn z předstírání toho, že je vše v pořádku, i když tomu tak není.</s>
        <s id="222">Je to vůbec poprvé v celé mojí kariéře.</s>
      </P>
      <P id="74">
        <s id="223">Mohu vás ujistit, že krizi v žádném případě nepodceňuji a že procházíme složitým obdobím.</s>
        <s id="224">Pokud nejsou moje prohlášení vytržena z kontextu, jsem obvykle velmi opatrný a domnívám se, že v evropském prostoru - mimo Evropský parlament - zaznívá příliš mnoho prohlášení, která jsou pobuřující nebo jiná.</s>
        <s id="225">Musíme nyní vše zklidnit a přestat neustále zmiňovat vážnost krize.</s>
        <s id="226">O té už víme.</s>
        <s id="227">Je načase jednat.</s>
      </P>
      <P id="75">
        <s id="228">Podle některých z vás bychom si měli vzít ponaučení.</s>
        <s id="229">Existuje francouzské přísloví, které praví: "naše činy nás následují".</s>
        <s id="230">Vážení poslanci Evropského parlamentu, když jsem se ujal úřadu, existoval Pakt stability a růstu, který byl o několik let předtím upraven a stal se pružnějším, ale nebyl uplatněn.</s>
        <s id="231">Když jsem se ujal úřadu, zdědil jsem Lisabonskou smlouvu, která umožňuje některé postupy, které se mimo jiné týkají sankcí a přijímání rozhodnutí, podléhá-li země postupu v situaci nadměrného schodku.</s>
        <s id="232">Tato rozhodnutí dělá podle Lisabonské smlouvy Rada.</s>
        <s id="233">Když jsem se ujal úřadu, neexistovaly žádné krizové mechanismy, což bylo třeba napravit.</s>
      </P>
      <P id="76">
        <s id="234">Posílíme proto Pakt stability a růstu a poprvé zavedeme systém makroekonomického dohledu.</s>
        <s id="235">Mohu vás ujistit, že kdybychom měli takové mechanismy před několika lety, problémy, kterými trpěly některé země, by se nikdy neobjevily.</s>
        <s id="236">Objevili bychom bubliny na trhu s nemovitostmi.</s>
        <s id="237">Odhalili bychom problémy s konkurenceschopností některých zemí.</s>
        <s id="238">Nyní tyto mechanismy zavedeme.</s>
        <s id="239">Jsou nové a inovativní a plně zohledňují ponaučení z krize.</s>
      </P>
      <P id="77">
        <s id="240">Co se týká Lisabonské smlouvy, hodláme ji změnit, abychom jí dodali právní základ u některých ústavních soudů - právní základ pro stálý krizový mechanismus.</s>
        <s id="241">To je jediný důvod.</s>
        <s id="242">Doufám, že tím nebudeme riskovat zahájení další velké diskuse o institucích, která by podle mého názoru v současném ovzduší stejně nikam nevedla, a navíc by odvedla naší pozornost od řešení krize.</s>
      </P>
      <P id="78">
        <s id="243">Dříve jsme neměli žádný krizový mechanismus.</s>
        <s id="244">Když jsme čelili problému v Řecku, museli jsme mechanismus jeho řešení vymyslet, protože žádný neexistoval.</s>
        <s id="245">Když jsme přišli s dalším opatřením, záchranným balíčkem ve výši 750 miliard EUR, museli jsme být kreativní v našem výkladu Lisabonské smlouvy, aby bylo možné ho použít.</s>
      </P>
      <P id="79">
        <s id="246">Vyvozujeme tedy z krize ponaučení a znovu opakuji, že naše činy nás následují.</s>
        <s id="247">Měli jsme slabý Pakt stability a růstu, který nebyl použit, postrádali jsme jakýkoliv makroekonomický dohled a neexistoval ani žádný krizový mechanismus.</s>
      </P>
      <P id="80">
        <s id="248">Chopily se členské státy svojí odpovědnosti?</s>
        <s id="249">Mnohé z nich ano.</s>
        <s id="250">Zavádějí reformy, které mnohdy jdou proti hlavnímu proudu veřejného mínění.</s>
        <s id="251">Podnikly kroky, které často prokázaly velkou odvahu, a to nejen země, které se přímo potýkaly s problémy, ale i další.</s>
        <s id="252">Chápeme se svojí odpovědnosti.</s>
      </P>
      <P id="81">
        <s id="253">Vážení členové Evropského parlamentu, nesoustřeďujme se vždy na špatného nepřítele.</s>
        <s id="254">Mnohdy se mi zdá, že se příliš zaměřujeme na vlády a parlamenty členských států.</s>
        <s id="255">Vyvarujme se toho, abychom označili špatného nepřítele.</s>
      </P>
      <P id="82">
        <s id="256">Dnes někteří mluví nejen o Irsku, ale také o Portugalsku.</s>
        <s id="257">Dovolte mi, abych vám prezentoval některé údaje.</s>
        <s id="258">Schodek veřejných financí v Portugalsku v roce 2009 činil 9.3 %, v roce 2010 to bude 7.3 % a v roce 2011 potom 4.6 %.</s>
        <s id="259">Průměrná úroková sazba na portugalský veřejný dluh je 3.6 %.</s>
        <s id="260">To je extrémně nízká hodnota.</s>
        <s id="261">Portugalsko se nepotýká s krizí ani s bublinou na trhu s nemovitostmi.</s>
        <s id="262">Jeho finanční sektor nemá v zemi příliš vysoký podíl.</s>
        <s id="263">Kapitalizace jeho bank je na dobré úrovni.</s>
        <s id="264">Nezaměřujme se na špatného nepřítele.</s>
        <s id="265">Někteří tvrdí, že krizová situace je nakažlivá, ale nemají pro to ekonomické odůvodnění ani racionální základ.</s>
        <s id="266">Znovu opakuji: vyvarujme se toho, abychom označili špatného nepřítele.</s>
      </P>
      <P id="83">
        <s id="267">Ty, kteří volali po větší spolupráci mezi institucemi, mohu ujistit, že předsednictví dělá pro spolupráci vše, co je v jeho silách.</s>
        <s id="268">Zpráva vydaná pracovní skupinou byla členy přijata, včetně zástupce Evropské komise, komisaře Rehna.</s>
        <s id="269">Pracujeme bok po boku také v dalších oblastech, jako je například stálý krizový mechanismus.</s>
      </P>
      <P id="84">
        <s id="270">Doufám, že stejný duch spolupráce zavládne i při přípravě rozpočtu na rok 2011.</s>
        <s id="271">Mrzí mě, že se nám nepodařilo dosáhnout dohody.</s>
      </P>
      <P id="85">
        <s id="272">Nicméně si dovolím učinit poznámku na téma spolupráce.</s>
        <s id="273">Vy všichni jste poslanci Evropského parlamentu a patříte do určitých politických skupin.</s>
        <s id="274">Musím zmínit, že se někdy setkávám se zásadními rozdíly mezi tím, co slyším v rámci Evropské rady od předsedů vlád a dalších zástupců, a tím, co vyslechnu v tomto Parlamentu od členů stejné politické skupiny.</s>
        <s id="275">Nejde o kritiku.</s>
        <s id="276">Není nutné být vždy ve shodě s vlastní politickou stranou.</s>
        <s id="277">Během svojí politické dráhy jsem byl svědkem mnohých konfliktů v rámci mojí vlastní strany.</s>
        <s id="278">Osobně však dělám všechno, co je v mých silách, pro dosažení jednotnosti a spolupráce mezi institucemi.</s>
        <s id="279">Proto se domnívám, že je nutná spolupráce na všech politických úrovních, abychom dosáhli jednotnějšího postoje, než jak je tomu nyní.</s>
      </P>
      <P id="86">
        <s id="280">Souhlasím s těmi, kteří říkají, že v současné době máme přísnou politiku, ale pouze s ní z krize nevyjdeme.</s>
        <s id="281">Mají pravdu, ale nejdříve si musíme projít touto fází.</s>
        <s id="282">Pokud bychom byli opatrnější jak v makroekonomické oblasti, tak v rozpočtovém plánování, nebyli bychom dnes v takové situaci.</s>
        <s id="283">Nicméně pro růst a tvorbu pracovních míst potřebujeme pozitivní politiku.</s>
        <s id="284">Navzdory všem negativním aspektům, které je třeba zvážit, mě potěšil návrat hospodářského růstu do Evropy po 11 měsících recese.</s>
        <s id="285">Už jsem o tom v Evropském parlamentu mluvil při jiných příležitostech: krize 30. let minulého století, která také začala finanční krizí, nebyla nikdy zcela vyřešena.</s>
      </P>
      <P id="87">
        <s id="286">Podařilo se nám dosáhnout pozitivního růstu za 11 měsíců od vypuknutí finanční krize.</s>
        <s id="287">Průměrná hodnota růstu pro tento rok bude činit zhruba 1,5 %.</s>
        <s id="288">V některých zemích - nejedná se o ty, které čelí již zmiňovaným problémům - dosáhne růst hodnoty okolo 2 % a v některých dalších se bude pohybovat dokonce okolo 3 % nebo 3,5 %.</s>
        <s id="289">V průměru bude od roku 2011 v rámci Evropské unie opět docházet k nárůstu míry zaměstnanosti.</s>
        <s id="290">Samozřejmě, že nezaměstnanost je stále příliš vysoká, ale jsem velmi rád, že v porovnání s obdobím před šesti měsíci jsou naše předpovědi růstu daleko nad očekáváním a růst je stabilnější, než jsme předpokládali.</s>
        <s id="291">Nejedná se pouze o růst založený na doplňování skladů, programech obnovy a exportu.</s>
        <s id="292">Je také podporován nárůstem vnitřní poptávky.</s>
      </P>
      <P id="88">
        <s id="293">Závěrem bych chtěl říct, že i přes problémy, ke kterým v některých zemích skutečně došlo, jsem přesvědčen, že se nám krizi, které čelíme, opět podaří překonat.</s>
      </P>
    </SPEAKER>
    <SPEAKER ID="077" NAME="Předsedající">
      <P id="89">
        <s id="294">Rozprava je uzavřena.</s>
      </P>
      <P id="90">
        <s id="295">Písemná prohlášení (článek 149)</s>
      </P>
    </SPEAKER>
    <SPEAKER ID="078" NAME="Bruno Gollnisch" LANGUAGE="FR">
      <P id="91">
        <s id="296">Zasedání Evropské rady ve dnech 28. - 29. října 2010 se vydalo novým směrem podřízenosti jednotlivých zemí a oklešťování jejich suverenity.</s>
        <s id="297">Zaprvé prostřednictvím rádoby správy ekonomických záležitostí, což ve skutečnosti znamená převzetí kontroly nad jejich hospodářstvím: donucením členských států ke schvalování jejich rozpočtů úředníky v Bruselu; dohledem nad veškerou jejich hospodářskou politikou; zavedením automatických preventivních sankcí ještě před překročením schválených úrovní pro dluhy a schodky; možností pozastavit hlasovací právo provinilých členských států.</s>
        <s id="298">Tento výčet opatření je poskytnut Německu jako odškodnění za udržování fondu finanční stability.</s>
        <s id="299">Tento mechanismus však pouze představuje právo členských států a Evropské komise zadlužit se nebo poskytovat záruky půjček na trzích ve prospěch členských států, které se ocitnou v problémech coby oběti tržních spekulací proti jejich státnímu dluhu.</s>
        <s id="300">A navíc proto, že jsou součástí eurozóny.</s>
        <s id="301">To je k nevíře.</s>
        <s id="302">Navíc se Evropská rada rovněž rozhodla reformovat smlouvy kvůli zavedení mechanismu krizového řízení.</s>
        <s id="303">Poprvé bude použito zjednodušeného postupu pro přijímání změn: jedná se o antidemokratickou metodu, která vylučuje jakoukoliv parlamentní diskusi.</s>
        <s id="304">Toto není veřejná správa, nýbrž totalita.</s>
      </P>
    </SPEAKER>
    <SPEAKER ID="079" NAME="Andreas Mölzer" LANGUAGE="DE">
      <P id="92">
        <s id="305">Až do roku 2007 obdivoval zbytek Evropy hospodářský rozvoj v Irsku, přezdívaném "keltský tygr", které dosahovalo snových ekonomických výsledků s nízkou úrovní zdanění firem a velmi malou mírou regulace.</s>
        <s id="306">Nyní ale udeřila realita.</s>
        <s id="307">Keltský tygr se ukázal být zchromlou kachnou, které musí zbytek Evropy nabídnout pomocnou ruku a podpírat její ochablá křídla.</s>
        <s id="308">Celých 90 miliard EUR ze záchranného balíčku, což představuje 300 EUR na jednoho občana Rakouska, nyní směřuje do Irska.</s>
        <s id="309">Nejde o teoretické státní garance, které po černé ovci Řecku nyní míří do Irska a poté možná také do Španělska a Portugalska, ale o skutečné peníze daňových poplatníků.</s>
        <s id="310">Pro evropskou měnovou unii se také jedná o další krok směrem k vytvoření transferové unie, v níž státy eurozóny, které svoje hospodářství spravují dobře, musí neustále doplácet na špatné hospodaření druhých.</s>
        <s id="311">Evropská unie se touto otázkou začala zabývat příliš pozdě a teprve uvidíme, zda rozhodnutí Evropské rady budou skutečně doprovázet činy.</s>
        <s id="312">Musíme přestat s plýtváním miliard daňových poplatníků na spekulativní banky a státy, které svoji ekonomiku spravují špatně.</s>
        <s id="313">Transferová unie musí skončit.</s>
        <s id="314">Potřebujeme mechanismus, který umožní zbankrotovaným státům využít skutečnou platební neschopnost a také je vyřadí z eurozóny.</s>
        <s id="315">Nemůžeme donekonečna pokračovat v záplatování churavějící měnové unie.</s>
        <s id="316">Místo toho potřebujeme vybudovat její silné jádro.</s>
      </P>
    </SPEAKER>
    <SPEAKER ID="080" NAME="Alfredo Pallone" LANGUAGE="IT">
      <P id="93">
        <s id="317">Jak Řecko, tak Irsko se musely obrátit s žádostí o pomoc na Evropskou unii.</s>
        <s id="318">Mezi těmito dvěma případy však existují rozdíly, na které je třeba upozornit.</s>
        <s id="319">K explozi irského schodku došlo, protože země musela řešit problémy bankovního sektoru, který se ocitl v krizi následkem dopadů globální finanční krize znásobených splasknutím realitní bubliny.</s>
        <s id="320">Tato intervence v době strukturální krize znamenala, že veřejné finance už nebyly s to se s danou situací vypořádat.</s>
        <s id="321">Na druhou stranu důvodem zásahu v Řecku bylo poněkud ledabylé řízení veřejných výdajů, kvůli němuž byla nezbytná infuze peněz v hotovosti z prodeje vládních dluhopisů.</s>
        <s id="322">Ve světle reformy správy ekonomických záležitostí je třeba zdůraznit následující.</s>
        <s id="323">Zcela nezbytně musíme zavést rigorózní rozpočtové politiky, které budou situaci sledovat a zajistí, aby se něco takového v budoucnu neopakovalo.</s>
        <s id="324">V každém případě tyto dva příklady ukazují, jak je důležité brát v potaz všechny faktory, které se týkají financí a likvidity jednotlivých zemí, nikoliv jen strukturovaného veřejného dluhu.</s>
        <s id="325">Ten může opravdu představovat jen konečnou hodnotu, ale musíme prověřit jednotlivé prvky a jejich příčiny a zjistit, jak situace vznikla.</s>
      </P>
    </SPEAKER>
    <SPEAKER ID="081" NAME="Monika Smolková" LANGUAGE="SK">
      <P id="94">
        <s id="326">Pakt stability a růstu i do současné doby obsahoval sankce, ale politická vůle pro jejich uložení, jež vyžaduje souhlas 2/3 ministrů financí, dosud chyběla.</s>
        <s id="327">Pokud jde o protikrizový mechanismus, jsem skeptická.</s>
        <s id="328">Předseda Evropské rady Van Rompuy by neměl měnit článek 125 Lisabonské smlouvy, ve kterém stojí, že za závazky si ručí každá země sama.</s>
        <s id="329">Na druhou stranu by měl zvážit rozšíření článku 122, který hovoří o solidaritě - zakotvuje vzájemnou pomoc při přírodních katastrofách nebo energetických krizích.</s>
        <s id="330">Při úpravě tohoto článku může dojít k negaci základního principu fungování Evropské unie, čímž je solidarita, a to může vést k nesolidaritě.</s>
        <s id="331">V rámci protikrizového mechanismu, pokud by fungoval podle článku 122 o poskytnutí finančních prostředků jednotlivým státům, by rozhodovala Evropská rada na základě návrhu Komise a Evropský parlament by byl pouze informován.</s>
        <s id="332">Hrozí tu vznik situace, kdy na nezodpovědnost jednotlivých států doplatí ty zodpovědné.</s>
      </P>
    </SPEAKER>
  </CHAPTER>
</document>
