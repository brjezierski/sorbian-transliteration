<?xml version="1.0" encoding="utf-8"?>
<document>
  <CHAPTER ID="021">
    <P id="1">
      <s id="1">Europeana - další postup (krátké přednesení)</s>
    </P>
    <SPEAKER ID="179" NAME="Předsedající">
      <P id="2">
        <s id="2">Dalším bodem je krátké přednesení zprávy, kterou předkládá Helga Trüpelová jménem Výboru pro kulturu a vzdělávání o dalším postupu ve věci Europeana -.</s>
      </P>
    </SPEAKER>
    <SPEAKER ID="180" NAME="Helga Trüpel" LANGUAGE="DE">
      <P id="3">
        <s id="3">Pane předsedající, paní komisařko Kroesová, Europeana má být předním digitálním kulturním projektem Evropské unie.</s>
        <s id="4">Co je Europeana?</s>
        <s id="5">Je to evropská digitální knihovna spolu s digitálním muzeem a archivem našeho kulturního dědictví.</s>
        <s id="6">Cílem je poskytnout přístup k tomuto digitálnímu zdroji všem občanům, a to nejen v Evropské unii, ale na celém světě.</s>
        <s id="7">Projekt Europeana byl zahájen v listopadu roku 2008 a na jeho vytvoření se podílelo tisíc kulturních institucí.</s>
        <s id="8">Má 150 partnerských organizací.</s>
        <s id="9">Zatím bylo digitalizováno zhruba šest milionů prací z našeho evropského kulturního dědictví.</s>
        <s id="10">Podle předpokladů bude do června 2010 digitalizováno deset milionů děl a do roku 2015 dosáhne toto číslo pravděpodobně 15 milionů.</s>
      </P>
      <P id="4">
        <s id="11">Jak vidíte, jedná se o velmi ambiciózní podnik, který je pro Evropskou unii velice důležitý.</s>
        <s id="12">Dosud byl financován z prostředků programu eContentplus a příspěvků členských států.</s>
        <s id="13">V současnosti se však míra digitalizace v jednotlivých státech výrazně liší.</s>
        <s id="14">Nejlépe si stojí Francie s více než 40 %, v Německu je to přibližně 16 %, v ostatních státech je ale situace mnohem horší, a přitom, a na to nezapomínejme, se má jednat o společnou vlajkovou loď evropské digitální kulturní politiky.</s>
      </P>
      <P id="5">
        <s id="15">Zvláště důležité je, abychom si uvědomili, že se tu jedná o úlohu veřejné kulturní instituce, a program má za cíl, z pochopitelných důvodů, představovat silnou konkurenci pro urovnání právního sporu s Google Book Search, neboť zkrátka nechceme, aby evropské dědictví ovládal monopol.</s>
        <s id="16">Chceme, aby v tom nejlepším evropském smyslu existoval veřejný zdroj našeho evropského kulturního dědictví.</s>
        <s id="17">Chceme si rovněž zachovat veřejný vliv, protože ten evropským občanům zajišťuje, že budou moci mít skutečný politický vliv.</s>
      </P>
      <P id="6">
        <s id="18">U děl, která již nepodléhají autorskému právu nebo jsou veřejnými statky, není žádný problém.</s>
        <s id="19">Mnohem složitější situace však nastává u osiřelých děl, jinak řečeno těch, která dosud podléhají autorskému právu, ale je velmi obtížné najít oprávněné nositele práv k těmto dílům.</s>
        <s id="20">A ještě jinak je to v případě děl chráněných autorským právem.</s>
        <s id="21">Má-li Europeana nakonec zahrnovat i díla chráněná autorským právem, bude nutné zpoplatnit stahování pro soukromé účely, protože v opačném případě by došlo k narušení naší kulturní přidané hodnoty na kulturních trzích.</s>
      </P>
      <P id="7">
        <s id="22">Proto chci z politického hlediska dosáhnout dvou věcí - na jedné straně rychlé a účinné digitalizace, a na straně druhé zároveň podpory autorských práv, neboť to je jediná cesta k zachování kulturní rozmanitosti v Evropské unii.</s>
        <s id="23">Proto potřebujeme nalézt konsenzuální řešení pro osiřelá díla, a velmi pečlivě hledat oprávněné nositele autorských práv k těmto dílům.</s>
        <s id="24">V této době, kdy řešíme strategii po Lisabonské smlouvě - strategii EU 2020, modernizaci našeho hospodářství a rozvíjení digitální společnosti, znalostní společnosti a kulturní rozmanitosti, je pro mne z politického hlediska zcela klíčové, aby i Europeana byla částečně financována z tohoto programu EU 2020, samozřejmě s přispěním členských států.</s>
        <s id="25">Musí to být společný evropský projekt.</s>
        <s id="26">Proto potřebujeme i společnou propagační kampaň "za Europeanu", která doufejme přiláká další sponzory ze soukromého sektoru.</s>
        <s id="27">Musíme jasně říci, že je třeba zvýšit informovanost našich občanů, a především mladých lidí o existenci tohoto zdroje.</s>
        <s id="28">Mnozí lidé o něm stále nevědí.</s>
        <s id="29">To je velký úkol, kterého se v tomto okamžiku musíme společně zhostit.</s>
      </P>
    </SPEAKER>
    <SPEAKER ID="181" NAME="Piotr Borys" AFFILIATION="PPE">
      <P id="8">
        <s id="30">(PL) Pane předsedající, Europeana je projektem klíčového významu, který může zpřístupnit evropské kulturní dědictví celému světu.</s>
        <s id="31">Jak víme, není to jen knihovna, ale současně virtuální muzeum a archiv.</s>
        <s id="32">Rád bych, aby každý ze zde přítomných mohl říci, že díla velkých národních tvůrců, jako jsou v mém případě Chopin, Marie Curie rozená Skłodowska nebo Słowacki, jsou přístupná na internetu.</s>
        <s id="33">Chci zmínit tři hlavní faktory.</s>
        <s id="34">Zaprvé nemůžeme v případě Europeany dovolit, aby došlo ke snížení kvality.</s>
        <s id="35">Na to bychom měli v tomto projektu dát pozor.</s>
        <s id="36">Zadruhé je nutné vyřešit problematiku autorských práv v případě osiřelých děl a děl, jejichž náklad je rozebrán.</s>
        <s id="37">Zatřetí naléhavě žádám paní Kroesovou, aby urychlila digitalizaci v členských státech, chceme-li být na tento rozsáhlý vlajkový projekt v budoucnu hrdí.</s>
      </P>
      <P id="9">
        <s id="38">Rád bych poděkoval paní Trüpelové za vynikající zprávu.</s>
      </P>
    </SPEAKER>
    <SPEAKER ID="182" NAME="Ioan Enciu" AFFILIATION="S&amp;amp;D">
      <P id="10">
        <s id="39">(RO) Jsem zpravodajem pro stanovisko Výboru pro průmysl, výzkum a energetiku ke zprávě Europeana - další postup.</s>
        <s id="40">Těší mne, že tato zpráva byla dokončena, a doufám, že její doporučení Komise přijme.</s>
        <s id="41">Během dosavadních diskusí na toto téma jsme hovořili o řadě otázek, například o IT struktuře, správě internetové stránky Europeana, volném přístupu k informacím v knihovně, nutnosti standardizovat proces digitalizace a o problému mediálního pokrytí této internetové stránky.</s>
        <s id="42">Některé z nich jsou ve zprávě obsaženy.</s>
        <s id="43">To mne naplňuje nadějí, že se nám podařilo vytvořit vyčerpávající zprávu.</s>
      </P>
      <P id="11">
        <s id="44">Doufám však, že tato diskuse o některých prvcích bude pokračovat i v budoucnu, a bude se týkat například správy internetové stránky, způsobů financování, a především organizace stránky jako ucelené databáze, nikoli portálu.</s>
        <s id="45">Věřím, že spojením doporučení Evropského parlamentu a úvah Komise ve věci výše uvedených otázek nakonec vznikne úspěšný projekt.</s>
        <s id="46">Bude-li Europeana vycházet z hodnot a ideálů EU a stane-li se těžištěm evropských kulturních informací, má naději na úspěch.</s>
      </P>
    </SPEAKER>
    <SPEAKER ID="183" NAME="Hannu Takkula" AFFILIATION="ALDE">
      <P id="12">
        <s id="47">(FI) Pane předsedající, chtěl bych poděkovat paní Trüpelové za vynikající zprávu.</s>
        <s id="48">Známe se díky práci ve výboru již pět let a já vím, že ať dělá cokoliv, věnuje se tomu s náležitou péčí a profesionalitou - a zpráva, kterou máme před sebou, je toho dobrým důkazem.</s>
      </P>
      <P id="13">
        <s id="49">Je to další projekt, který Evropa potřebuje, neboť Evropská unie je pokládána za společenství hodnot, ale zároveň i za pevné kulturní společenství.</s>
        <s id="50">Máme 27 členských států s velmi bohatou a velmi rozmanitou kulturou.</s>
      </P>
      <P id="14">
        <s id="51">Pokud můžeme v době, kdy se zvyšuje počet informačních dálnic, zjednodušit přístup občanů k informacím, je to právě ten druh evropského bohatství, do nějž se vyplatí investovat a zajišťovat finanční prostředky.</s>
        <s id="52">Takto budou mít i malé země příležitost propagovat své jedinečné a specifické kultury.</s>
        <s id="53">Jakmile se širokopásmové připojení rozšíří zásluhou Komise a členských států po celém území, naplní se princip rovnosti ve formě nabídky kulturních služeb, elektronických knihoven, muzeí a archivů.</s>
      </P>
    </SPEAKER>
    <SPEAKER ID="184" NAME="Marek Henryk Migalski" AFFILIATION="ECR">
      <P id="15">
        <s id="54">(PL) Moje politická skupina ani já osobně nejsme přílišnými zastánci velkých programů a institucí ani vytváření subjektů, které přesahují běžnou potřebu.</s>
        <s id="55">Ale Europeana je něco jiného.</s>
        <s id="56">Je to něco vskutku velmi důležitého, obzvláště s ohledem na to, že žijeme ve vizuální, nikoli písemné kultuře.</s>
        <s id="57">Jak to ukázal ve své skvělé knize Ubavit se k smrti Neil Postman, vizuální kultura znehodnocuje veřejnou debatu a jako občany nás ochuzuje.</s>
        <s id="58">Pokud tedy projekt může prohloubit návyk ke čtení, může následně zlepšit myšlení občana, čímž by Evropská unie přispěla ke zvýšení kvality vzdělávání svých občanů a jejich práce, a v důsledku toho budou tito občané v členských státech aktivnější a moudřejší - budou lepšími občany.</s>
      </P>
    </SPEAKER>
    <SPEAKER ID="185" NAME="Georgios Papanikolaou" AFFILIATION="PPE">
      <P id="16">
        <s id="59">(EL) Pane předsedající, dámy a pánové, předmětem rozpravy je iniciativa, která se může stát skutečným pokladem Unie, a já bych v tuto chvíli rád ještě jednou poděkoval zpravodajce Trüpelové za vynikající zprávu, kterou předložila.</s>
      </P>
      <P id="17">
        <s id="60">Hovoříme zde o elektronické kulturní pokladnici evropských států, která umožní přístup k základním kulturním informacím, a já bych na tomto místě rád zdůraznil, že úspěch Europeany bude záviset na formátu, který se jí nakonec rozhodneme dát - tím chci říci, že nechceme Europeanu, která by byla kopií existujících elektronických platforem jako je Google nebo Wikipedia.</s>
      </P>
      <P id="18">
        <s id="61">Chceme seriózní a spolehlivý zdroj, jehož obsah bude mít vědeckou váhu a hodnotu, zdroj, který bude chránit práva duševního vlastnictví a u něhož bude zaručena serióznost obsahu.</s>
        <s id="62">Podle mého názoru je to zaručeno díky předloženým pozměňovacím návrhům a rozpravě, kterou jsme o tomto tématu vedli ve Výboru pro kulturu a vzdělávání.</s>
        <s id="63">Co však pochopitelně nelze zaručit, je zájem členských států o využití tohoto nástroje k propagaci své kultury.</s>
      </P>
      <P id="19">
        <s id="64">Zde si musíme vydobýt své postavení, vysvětlit význam tohoto projektu našim národním vládám a občanům v členských státech, aby pak tento projekt měl dopad a abychom jej my všichni byli schopni ve střednědobém výhledu co nejlépe využívat.</s>
      </P>
    </SPEAKER>
    <SPEAKER ID="186" NAME="Petra Kammerevert" AFFILIATION="S&amp;amp;D">
      <P id="20">
        <s id="65">(DE) Pane předsedající, dámy a pánové, nejprve bych ráda znovu upřímně poděkovala paní Trüpelové za její vskutku vynikající zprávu, která je předmětem dnešní rozpravy.</s>
      </P>
      <P id="21">
        <s id="66">Považuji Europeanu za velkolepý projekt, neboť zpřístupní rozmanité evropské kulturní dědictví lidem v Evropě i na celém světě prostřednictvím digitální knihovny on-line.</s>
        <s id="67">Musíme však vyvinout ještě hodně úsilí, aby se tento projekt skutečně dočkal úspěchu.</s>
        <s id="68">Podle mínění mé skupiny je významným předpokladem, aby přístup k našemu kulturnímu dědictví prostřednictvím Europeany byl neomezený - a to znamená i v rámci možností bezplatný.</s>
      </P>
      <P id="22">
        <s id="69">Ve společných rozpravách jsme dosáhli vhodného kompromisu, který chrání zájmy autorů chráněných děl a současně poskytuje nezbytnou volnou dostupnost, a byla bych velmi ráda, kdyby Komise tyto návrhy do budoucna také vzala v potaz a přijala je.</s>
      </P>
      <P id="23">
        <s id="70">Dalším předpokladem je, že si členské státy budou stále více vědomy své odpovědnosti.</s>
        <s id="71">V případě mé země je například nemyslitelné, aby byl Goethe přístupný v polštině a francouzštině a nikoli v původní němčině.</s>
        <s id="72">V této souvislosti musíme společně na členské státy více naléhat, aby ještě jednou poskytly odpovídající finanční prostředky, díky nimž by Europeana skutečně uspěla i v této rovině.</s>
      </P>
    </SPEAKER>
    <SPEAKER ID="187" NAME="Silvia-Adriana Ţicău" AFFILIATION="S&amp;amp;D">
      <P id="24">
        <s id="73">(RO) Přístup k Europeaně představuje velký přínos pro občany Evropské unie, a z toho důvodu,jsem přesvědčena, že je nutné zpřístupnit stávající digitální obsah ve všech úředních jazycích Evropské unie.</s>
        <s id="74">Dále je podle mne nesmírně důležité nabídnout přístup k digitálnímu obsahu Europeany lidem s postižením.</s>
        <s id="75">Pro ten účel je nutný vhodný formát a rovněž přístup uzpůsobený jejich potřebám.</s>
      </P>
      <P id="25">
        <s id="76">Doporučujeme, aby Evropská komise od poskytovatelů digitálního obsahu požadovala potvrzování bezpečnosti internetových stránek spojených s Europeanou.</s>
        <s id="77">V neposlední řadě se domnívám, že je nutné nabídnout udržitelný systém z hlediska financování a rozvoje tohoto projektu.</s>
        <s id="78">Paní komisařko, vyjádřete se prosím stručně k revizi směrnice o harmonizaci určitých aspektů autorského práva a práv s ním souvisejících v informační společnosti.</s>
      </P>
    </SPEAKER>
    <SPEAKER ID="188" NAME="Neelie Kroes">
      <P id="26">
        <s id="79">místopředsedkyně Komise. - Pane předsedající, vážení poslanci, a především vážená paní Trüpelová - jsme naprosto nadšeni z vaší zprávy.</s>
        <s id="80">Velice ji vítáme.</s>
        <s id="81">Zpráva Europeana - další postup je podle mne opravdovým začátkem velmi vzrušujícího dobrodružství a mimo jiné ukazuje silnou politickou podporu dalšímu rozvoji Europeany jakožto společné brány k evropskému bohatému a rozmanitému kulturnímu dědictví v digitální éře.</s>
      </P>
      <P id="27">
        <s id="82">Takže bych paní zpravodajce Trüpelové chtěla poděkovat za práci, kterou odvedla, a také jí složit poklonu za název, který je sám o sobě jedinečný: "Europeana" - není zapotřebí vysvětlovat, o co se jedná.</s>
      </P>
      <P id="28">
        <s id="83">Komise může rovněž podpořit alternativní návrh usnesení, na němž se podle mých informací shodly hlavní politické skupiny v Parlamentu.</s>
      </P>
      <P id="29">
        <s id="84">Jedná se o ambiciózní projekt a znovu opakuji, jsme na jeho začátku.</s>
        <s id="85">Jeho cílem je zpřístupnění digitalizovaných knih, novin, map, muzejních exponátů, audiovizuálních materiálů a zvukových archivů z celé Evropy na internetu.</s>
        <s id="86">Zajištění přístupu ke kultuře v digitální době je velmi důležité.</s>
        <s id="87">Nejde jen o to, co popsal pan Migalski: učiní z nás lepší občany.</s>
        <s id="88">Nuže počkejme a uvidíme, je to ale v každém případě příležitost k větší spokojenosti, neboť potěšení z kultury nás zpravidla činí spokojenějšími, abych tak řekla.</s>
      </P>
      <P id="30">
        <s id="89">Zpráva Parlamentu správně zdůrazňuje i ekonomické hledisko.</s>
        <s id="90">Digitalizace a přístupnost našeho kulturního dědictví na internetu přinese užitek řadě oblastí lidské činnosti: jmenujme vzdělávání, výzkum, cestovní ruch a sdělovací prostředky.</s>
      </P>
      <P id="31">
        <s id="91">Stránka Europeana je výsledkem dosud nevídané spolupráce evropských knihoven, archivů a muzeí.</s>
        <s id="92">V současnosti nabízí přístup k sedmi milionům digitalizovaných děl, jak paní Trüpelová správně uvedla.</s>
        <s id="93">Opakuji, je to jen začátek, tak se do toho pusťme.</s>
        <s id="94">Můžeme a musíme učinit víc.</s>
        <s id="95">Zpráva Parlamentu zdůrazňuje, že v řadě oblastí Europeany a s ní spojených politik v nastávajících letech dojít k pokroku.</s>
      </P>
      <P id="32">
        <s id="96">Vytvoření stránky závisí v prvé řadě na vkladu členských států, které by měly intenzivněji pracovat na digitalizaci kulturního dědictví a prostřednictvím Europeany zpřístupňovat veškerá digitalizovaná díla.</s>
        <s id="97">Jsem ráda, že se Parlament připojil ke Komisi a oba orgány společně žádají členské státy, aby při tom svou práci urychlily.</s>
        <s id="98">Čím dříve, tím lépe.</s>
      </P>
      <P id="33">
        <s id="99">Parlament zdůrazňuje, že Europeana by neměla nabízet jen díla, která jsou veřejnými statky, ale měla by zahrnovat i materiál chráněný autorským právem.</s>
        <s id="100">Je nutno urychleně pokročit - a to je má odpověď na otázku paní Ţicăuové - v hledání schůdných řešení digitalizace děl, jejichž náklad je rozebrán, a jejich zpřístupnění on-line a otázek spojených s osiřelými díly (u nichž není možné určit oprávněného nositele práv).</s>
        <s id="101">Pokud se nám to nepodaří, Evropa začne v řádu několika let zaostávat, zejména v porovnání se Spojenými státy.</s>
      </P>
      <P id="34">
        <s id="102">Komise v současnosti provádí posouzení dopadu případného právního řešení osiřelých děl na evropské úrovni a diskutujeme o možných postupech.</s>
        <s id="103">Pokud vám to však nebude vadit, budu se této otázce podrobněji věnovat v souvislosti s digitálním programem, neboť je to jedno z jeho hlavních témat, k němuž se musíme vyjádřit.</s>
      </P>
      <P id="35">
        <s id="104">Koncem tohoto roku bude spuštěna zdokonalená verze Europeany, která by podle předpokladů měla nabídnout přístup k deseti milionům digitalizovaných děl.</s>
        <s id="105">V následujících letech pak proběhne další zdokonalování stránky.</s>
        <s id="106">Parlament správně poukazuje na to, že pro úspěch Europeany je nutné zlepšit informovanost o její existenci mezi kulturními institucemi, které mohou přispívat k jejímu digitalizovanému obsahu, a u široké veřejnosti.</s>
        <s id="107">Správně jste zmínili, že zvláštní pozornost je třeba věnovat mladým lidem, kteří tvoří nesmírně důležitou skupinu našeho obyvatelstva, na niž se lze zaměřit prostřednictvím škol.</s>
      </P>
      <P id="36">
        <s id="108">Komise je zcela odhodlána pokračovat v práci na rozvoji Europeany a politik, které jsou s ní spojené, přičemž se bude jednat o klíčovou oblast prací v rámci Evropského digitálního programu.</s>
        <s id="109">V každém případě se vyplatí za ni bojovat.</s>
      </P>
    </SPEAKER>
    <SPEAKER ID="189" NAME="Předsedající">
      <P id="37">
        <s id="110">Rozprava je skončena.</s>
      </P>
      <P id="38">
        <s id="111">Hlasování se bude konat za dva týdny, na dalším dílčím zasedání v Bruselu.</s>
      </P>
      <P id="39">
        <s id="112">Písemná prohlášení (článek 149)</s>
      </P>
    </SPEAKER>
    <SPEAKER ID="190" NAME="Lidia Joanna Geringer de Oedenberg" LANGUAGE="PL">
      <P id="40">
        <s id="113">Europeana, evropská digitální knihovna, dnes čelí mnoha výzvám.</s>
        <s id="114">Úspěch tohoto panevropského projektu není ani zdaleka zaručen.</s>
        <s id="115">V prvé řadě proto, že zatím Europeana obsahuje díla v podstatě jen z několika nejaktivnějších zemí.</s>
        <s id="116">Zadruhé neobsahuje současná díla, která by přilákala největší zájem, ale pouze díla starší, jež jsou veřejnými statky.</s>
        <s id="117">Ráda bych zdůraznila obzvláště jeden aspekt projektu Europeana, který má dle mého názoru pro jeho úspěch klíčový význam - model financování.</s>
        <s id="118">Proces rozšiřování digitálních sbírek je velmi nákladný a bude trvat ještě několik dalších let.</s>
        <s id="119">Přitom má Europeana v rámci projektu financovaného zčásti Evropskou komisí, členskými státy a soukromými sponzory zajištěné finanční zdroje jen do roku 2013.</s>
        <s id="120">Domnívám se, že je nezbytné zajistit stabilní zdroje financování ve finančním výhledu pro období 2014-2020.</s>
        <s id="121">Evropské finanční prostředky přidělované v podobě grantů jednotlivým kulturním institucím v členských státech by měly tyto instituce podnítit k větší aktivitě při digitalizaci sbírek.</s>
        <s id="122">Zároveň je nutné vytyčit povinné cíle v oblasti digitalizace, které by členské státy musely v daném čase splnit.</s>
        <s id="123">Pouze vytrvalé uplatňování metody cukru a biče zajistí, že se Europeana nestane digitálním kamrlíkem pro sentimentální skladování starého harampádí, ale vyhledávaným portálem, který se bude těšit velkému zájmu čtenářů a badatelů.</s>
      </P>
    </SPEAKER>
    <SPEAKER ID="191" NAME="Iosif Matula" LANGUAGE="RO">
      <P id="41">
        <s id="124">Naším cílem je, aby Europeana byla zbrusu novým projektem věnovaným evropským kulturním hodnotám, nikoli alternativou k projektu Googlu v oblasti digitalizace knih.</s>
        <s id="125">Europeana, která je knihovnou, muzeem a digitálním archivem v jednom, musí propagovat jednotné evropské dědictví, nabízet důvěryhodný zdroj informací a umožnit členským státům, aby mohly formalizovaným a strukturovaným způsobem její obsah doplňovat.</s>
      </P>
      <P id="42">
        <s id="126">Europeana se nesmí stát portálem jako je Wikipedia, kde může text vkládat kdokoli bez předchozího ověření.</s>
        <s id="127">Tato praxe zjevně způsobuje četné chyby ve vkládaném obsahu.</s>
        <s id="128">Z toho důvodu bychom mohli na této stránce vytvořit zvláštní sekci, kde by mohli uživatelé společně diskutovat, aniž by jim stránka umožňovala vložený kulturní obsah měnit.</s>
      </P>
      <P id="43">
        <s id="129">Je důležité věnovat pozornost grafickému ztvárnění stránky, zvyšování jejího profilu a jejímu zpřístupňování v době, kdy současné řešení není příliš uživatelsky příjemné a může zapříčinit pokles zájmu veřejnosti.</s>
        <s id="130">S ohledem na uvedené skutečnosti podporuji návrh usnesení, který předložila skupina Evropské lidové strany (Křesťanských demokratů) jako alternativu ke stanovisku vyjádřenému ve zprávě, abychom mohli pomoci k vytvoření hodnotného portálu ve smyslu informací, které zde veřejnost nalezne.</s>
      </P>
    </SPEAKER>
    <SPEAKER ID="192" NAME="Emil Stoyanov" LANGUAGE="BG">
      <P id="44">
        <s id="131">Vážené kolegyně, vážení kolegové, jednou ze současných klíčových povinností nás politiků i občanů je ochránit evropské kulturní dědictví pro příští generace.</s>
        <s id="132">Europeana je v této oblasti jedním z předních projektů, jež napomáhají urychlit proces digitalizace kulturního dědictví v jednotlivých členských státech.</s>
        <s id="133">Dosud je však třeba se vypořádat s kulturními a právními problémy spojenými s masovou digitalizací knih, včetně těch, které se v současnosti nacházejí v evropských knihovnách.</s>
        <s id="134">Autorské právo a právní předpisy jednotlivých členských států, které je upravují, jsou jedním z největších problémů, s nimiž se Europeana potýká.</s>
        <s id="135">Další otázky, které je třeba řešit, vyvstávají v hospodářské soutěži s Googlem.</s>
        <s id="136">S ohledem na to je nutné nalézt veškeré možné zdroje na podporu národních knihoven, muzeí a archivů, aby se projekt Europeana mohl stát pravdivým odrazem bohatství a rozmanitosti evropského kulturního dědictví.</s>
        <s id="137">V rozpravách ve Výboru pro kulturu a vzdělávání jsem předložil návrh, aby Evropský parlament měl možnost vykonávat určitou kontrolu nad celým projektem, uvědomuji si však, že podle současných pravidel něco takového není možné.</s>
        <s id="138">Přesto bych byl rád, kdyby Evropský parlament jako jediný orgán EU, jehož členové jsou přímo voleni, mohl jednoho dne uplatnit svoji kontrolu nad evropskými iniciativami.</s>
        <s id="139">Děkuji vám za pozornost.</s>
      </P>
    </SPEAKER>
  </CHAPTER>
</document>
