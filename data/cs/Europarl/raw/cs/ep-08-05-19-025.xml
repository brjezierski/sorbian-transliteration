<?xml version="1.0" encoding="utf-8"?>
<document>
  <CHAPTER ID="025">
    <P id="1">
      <s id="1">Hodnocení programu PEACE (rozprava)</s>
    </P>
    <SPEAKER ID="148" NAME="Předsedající">
      <P id="2">
        <s id="2">Dalším bodem je zpráva o hodnocení programu PEACE a strategiích pro budoucnost, kterou předkládá Bairbre de Brúnová jménem Výboru pro regionální rozvoj.</s>
      </P>
    </SPEAKER>
    <SPEAKER ID="149" NAME="Bairbre de Brún">
      <P id="3">
        <s id="3">zpravodajka.</s>
        <s id="4">Vážený pane předsedající, Program pro mír a usmíření velkou měrou napomohl národnímu procesu míru a usmíření v Irsku.</s>
      </P>
      <P id="4">
        <s id="5">Z prvního programu PEACE I bylo v období let 1995-1999 vyčleněno 750 milionů EUR a z druhého programu PEACE II bylo v letech 2000-2007 vyčleněno 994 milionů.</s>
        <s id="6">Ze třetího programu PEACE III bude do roku 2013 vyčleněno 333 milionů EUR.</s>
      </P>
      <P id="5">
        <s id="7">Vyčleněné prostředky byly velmi přínosně využity na podporu těch, kteří chtěli odložit spory a podílet se na procesu usmíření.</s>
        <s id="8">Jak teď vidíme, tyto částky představují dobrou investici, neboť v Severním Irsku a hraničních okresech kvete podnikání.</s>
      </P>
      <P id="6">
        <s id="9">Usmíření a budování míru představuje průběžný proces.</s>
        <s id="10">V Belfastu nyní místní otázky pro místní lidi řeší exekutiva sdílená oběma stranami.</s>
        <s id="11">Před deseti dny proběhla v Belfastu důležitá investiční konference, na které investoři s nadšením studovali investiční příležitosti.</s>
        <s id="12">Tyto kroky zdůrazňují novou důvěr v naši politickou a hospodářskou budoucnost.</s>
        <s id="13">Značný podíl na povzbuzení důvěry měl vklad programu PEACE a vklad Mezinárodního fondu pro Irsko, do kterého Evropská unie přispívá největší částkou.</s>
      </P>
      <P id="7">
        <s id="14">Zatímco účastníci začínají s realizací třetího programu, PEACE III, mohu s radostí předložit stanovisko Parlamentu o práci a řadu kritických zhodnocení úlohy PEACE do budoucna.</s>
        <s id="15">Ráda bych poděkovala členům Výboru pro regionální rozvoj za podporu a stínovým zpravodajům za veškeré podněty.</s>
      </P>
      <P id="8">
        <s id="16">Zapojení, uznání vzájemné závislosti, podpora rozmanitosti a úspěšné odstraňování nerovností, to vše jsou důležité prvky budování míru a obnovy společnosti, jakož i ochrany a prosazování lidských práv.</s>
      </P>
      <P id="9">
        <s id="17">V programech PEACE jsou lidé nejvíce zasažení konfliktem vybavováni důvěrou k tomu, aby se aktivně zapojili do budování míru.</s>
        <s id="18">Posilování schopností místních lidí je ústředním prvkem programu PEACE a ráda bych při této příležitosti ocenila dobrovolné organizace, podniky, místní skupiny a obecní zastupitele a ty, kteří pracují s bývalými vězni a oběťmi a přeživšími jejich útoků, za jejich nesmírnou oddanost komunitě a procesu usmíření.</s>
      </P>
      <P id="10">
        <s id="19">Spolupráce mezi účastníky programů financovaných PEACE by neměla zaniknout s koncem těchto programů.</s>
        <s id="20">O podporu jejich práce, která byla tak účinně zahájena, žádáme vládní ministerstva, abychom zajistili pokračování financování této hodnotné práce.</s>
        <s id="21">Měli bychom nalézt nějaký způsob jak podpůrným skupinám pro oběti a přeživší zpřístupnit finanční podporu i po skončení přílivu peněz z programu PEACE.</s>
      </P>
      <P id="11">
        <s id="22">Něco samozřejmě může být také vráceno na oplátku - mohou být sdíleny zkušenosti o prvcích těch iniciativ financovaných programem PEACE I a Mezinárodním fondem pro Irsko, které se setkaly s úspěchem.</s>
        <s id="23">Zkušenosti z těchto iniciativ by měly být sdíleny s lidmi, kteří se věnují budování míru v mezinárodním měřítku, a o těchto možnostech v současné době jednáme.</s>
      </P>
      <P id="12">
        <s id="24">Tato zpráva se Vám pokouší sdělit, jaká poučení si můžeme vzít, a já vítám dnešní rozpravu nad ní.</s>
      </P>
    </SPEAKER>
    <SPEAKER ID="150" NAME="Danuta Hübner">
      <P id="13">
        <s id="25">členka Komise. - Vážený pane předsedající, vážené poslankyně, vážení poslanci, paní de Brúnová, ráda bych Vám úvodem velmi poděkovala za skvělou práci na hodnocení programu PEACE a také na strategiích pro budoucnost.</s>
        <s id="26">Komise sdílí Váš názor, že zásahy Evropské unie na podporu mírového procesu v Severním Irsku přispěly k většímu sblížení obou komunit a pomohly rozvoji vazeb mezi komunitami i napříč hranicemi.</s>
      </P>
      <P id="14">
        <s id="27">Komise rovněž uznává, že budování míru představuje dlouhodobý a mnohorozměrný proces, a uznáváme také, že budování míru vyžaduje pružný přístup a ochotu umožnit experimenty a přijímání inovativních opatření.</s>
        <s id="28">Ale možná nejdůležitější poučení z programu PEACE se týká účinnosti přístupu "zdola nahoru".</s>
        <s id="29">Ten umožnil lidem a organizacím působícím v terénu řešit problémy a otázky, kterým čelily komunity na místní úrovni.</s>
        <s id="30">Svedl dohromady lidi z obou komunit, a co je velmi důležité, dal jim pocit vlastnictví mírového procesu a odpovědnosti za něj.</s>
      </P>
      <P id="15">
        <s id="31">Je velmi důležité zaměřovat se lidi nejvíce zasažené konfliktem, ale při změně postojů a vnímání byly stejně důležité i projekty pracující s mladými lidmi, naší budoucností.</s>
        <s id="32">V neposlední řadě jsme se poučili o nezbytnosti projektů podpory žen, neboť úloha žen v budování míru a podpoře usmíření je klíčovým faktorem stability a trvanlivosti procesu.</s>
      </P>
      <P id="16">
        <s id="33">Komise se dále domnívá, že zkušenosti ze zásahů EU v Severním Irsku a iniciativ na budování míru by skutečně měly být zaznamenány, abychom osvědčené postupy mohli předávat do dalších oblastí světa, které se vynořují z konfliktů nebo se potýkají s podobnými problémy sociální integrace.</s>
        <s id="34">Vím, že Severní Irsko aktivně pracuje na zřízení střediska pro řešení konfliktů, a v tomto úkolu má moji podporu.</s>
      </P>
      <P id="17">
        <s id="35">Rovněž bych ráda zmínila úspěšný seminář o Severním Irsku během dnů otevřených dveří loni v říjnu.</s>
        <s id="36">Nejenže byla všechna místa na semináři rezervována, ale v současné době díky němu vzniká síť sdílení zkušeností s mírem a usmířením.</s>
        <s id="37">Na tuto akci naváže seminář během letošních dnů otevřených dveří počátkem října.</s>
      </P>
      <P id="18">
        <s id="38">Na tomto místě skončím.</s>
        <s id="39">Děkuji Vám za skvělou zprávu a nyní se zaposlouchám do rozpravy Parlamentu.</s>
      </P>
    </SPEAKER>
    <SPEAKER ID="151" NAME="Lambert van Nistelrooij">
      <P id="19">
        <s id="40">, jménem skupiny PPE-DE. - (NL) Potýkáme-li se v Evropě s velmi neobvyklými okolnostmi, musíme uplatňovat velmi neobvyklá opatření a v tomto případě bylo nalezeno skutečně na míru šité a inovativní řešení, a to díky prostředkům Fondu pro regionální rozvoj.</s>
      </P>
      <P id="20">
        <s id="41">Touto iniciativou se nám skutečně podařilo dostat do srdcí lidí a do jejich domovů a byli jsme schopni pracovat ve společenských organizacích, kde má důvěra tak důležité místo: důvěra s lidmi v okolních oblastech, která byla při napětí v Severním Irsku tak naléhavě potřebná.</s>
        <s id="42">V této souvislosti zcela souhlasím s komisařskou Hübnerovou, že se jedná o dobrý příklad situace, ve které potřebujeme využívat takové nástroje a zdroje.</s>
        <s id="43">V podobné situace se nachází například Kypr.</s>
      </P>
      <P id="21">
        <s id="44">Pan Nicholson, stínový zpravodaj skupiny Evropské lidové strany (Křesťanských demokratů) a Evropských demokratů, zmeškal letadlo, a proto hovořím jako první.</s>
        <s id="45">Rád bych řekl, že jako koordinátor plně podporuji program PEACE III, zejména úlohu obyvatel, a jak jsem již řekl, jeho přeshraniční aspekty.</s>
        <s id="46">Velmi důležitá je skutečnost, že zasaženi jsou i lidé ve zbytku Irska a infrastruktura.</s>
      </P>
    </SPEAKER>
    <SPEAKER ID="152" NAME="Catherine Stihler">
      <P id="22">
        <s id="47">jménem skupiny PSE.</s>
        <s id="48">Vážený pane předsedající, nemůžete sice vyčíslit cenu míru, ale řada programů PEACE v Severním Irsku od roku 1995 podpořila mírový proces v Irsku s cílem posílit mírovou a stabilní společnost a podpořit usmíření v regionu.</s>
        <s id="49">Blahopřeji paní Bairbre de Brúnové k této zprávě z vlastního podnětu, která popisuje pozitivní výsledky a osvědčené postupy získané z tohoto programu EU.</s>
        <s id="50">Zaměření tohoto programu na budování míru je klíčové pro budoucnost Severního Irska a nabízí ponaučení pro ostatní členské státy EU s minulostí konfliktu.</s>
      </P>
      <P id="23">
        <s id="51">Program PEACE II umožnil hodnotnou výměnu zkušeností mezi různými oblastmi, včetně Albánie, Běloruska, Moldávie, Srbska, Ukrajiny a Bosny.</s>
        <s id="52">Vítám současnou diskusi o možnostech vytvoření celoevropské sítě regionů a měst, v nichž konflikt v současné době končí, mají s ním zkušenosti nebo v konfliktu či vyloučení žijí.</s>
        <s id="53">Usmíření představuje dlouhodobý proces a já podporuji pokračování programu PEACE.</s>
        <s id="54">Je důležité zapojit do tohoto procesu místní komunity a zpráva paní de Brúnové vrhá světlo na širokou škálu projektů, včetně péče o děti, mimoškolních projektů, podnikatelských parků a malého podnikání ve venkovských i městských oblastech.</s>
        <s id="55">Řada projektů financovaných programem PEACE byla založena k uspokojování místních potřeb.</s>
        <s id="56">Tyto projekty také přitáhly širokou škálu různých účastníků k hledání společného cíle nebo prospěchu a ke společnému rozvíjení modelů zapojení veřejnosti do přípravy veřejné politiky.</s>
        <s id="57">Velmi pozitivní úlohu v budování míru sehrály ženské skupiny.</s>
        <s id="58">Děkuji paní de Brúnové a doufám, že tuto konstruktivní zprávu všichni podpoříme.</s>
      </P>
    </SPEAKER>
    <SPEAKER ID="153" NAME="Marian Harkin">
      <P id="24">
        <s id="59">jménem skupiny ALDE. - Vážený pane předsedající, nejprve chci poblahopřát zpravodajce Bairbre de Brún k skvělé zprávě, která vrhá světlo na významný příspěvek programu PEACE k posilování míru a usmíření v Severním Irsku a sousedících okresech.</s>
        <s id="60">Zpráva rovněž naznačuje, jak bychom měli sdílet získaná ponaučení a osvědčené postupy s těmi, kteří se angažují v jiných mezinárodních iniciativách na budování míru.</s>
      </P>
      <P id="25">
        <s id="61">Těší mne, že zpravodajka přijala můj pozměňovací návrh, podle kterého je velmi důležité, aby programy pro budování míru, a zejména ty, které zapojují místní a dobrovolné skupiny, byly nadále finančně podporovány, a to i poté, co financování z programu PEACE bude ukončeno.</s>
        <s id="62">Zpráva tak jasně říká, že ministerstva vlád na obou stranách hranice by měla zajistit, aby hlavní proud finančních prostředků pro tuto velmi důležitou práci pokračoval i po ukončení financování EU.</s>
        <s id="63">Je klíčové, abychom místním a dobrovolným skupinám, které se v této hodnotné práci angažují, neutáhli kohoutky.</s>
        <s id="64">To by narušilo důvěru s komunitami a omezilo značnou část probíhající práce.</s>
        <s id="65">Místní a dobrovolné organizace musí být schopny pracovat podle strategického plánu, a nikoli na krátkodobém základě bez možnosti plánování do budoucna.</s>
      </P>
      <P id="26">
        <s id="66">V této souvislosti je rovněž důležité, aby tyto skupiny neutrpěly výpadek financování mezi programy PEACE II a PEACE III.</s>
        <s id="67">Napsala jsem na toto téma dopis Komisi obdržela od ní odpověď.</s>
        <s id="68">Předtím, než jsem se dnes večer odebrala do této sněmovny, jsem se ještě jednou podívala na seznam místních skupin na obou stranách hranice, které obdržely finanční prostředky PEACE nebo které se aktivně zapojily do projektů na budování míru, usmíření a obnovy.</s>
        <s id="69">Mohu EU ujistit, že prostředky PEACE jsou dobře vynaloženy a že přidaná hodnota dobrovolného času a dobrovolné práce dělá z programu PEACE vzor toho, jakou hodnotu můžeme za naše peníze získat.</s>
      </P>
      <P id="27">
        <s id="70">Často v této sněmovně hovoříme o tom, jak Evropu přiblížit občanům.</s>
        <s id="71">Program PEACE byl a je hmatatelným mechanismem, který Evropu s občany propojuje.</s>
        <s id="72">Jak tady dnes řekla paní komisařka Hübnerová, tento program ukazuje hodnotu přístupu "zdola nahoru" a vrhá světlo na důležitou úlohu žen při budování míru.</s>
        <s id="73">Jedná se o příklad, jak může EU podat ruku svým občanům a působit jako katalyzátor změny, v tomto případě s úplnou a oddanou odezvou občanů.</s>
      </P>
    </SPEAKER>
    <SPEAKER ID="154" NAME="Seán Ó Neachtain">
      <P id="28">
        <s id="74">jménem skupiny UEN. - Vážený pane předsedající, nejprve bych rád řekl, že tuto zprávu vítám.</s>
        <s id="75">Když bylo Severní Irsko rozděleno konfliktem a neshodami, vůdci a instituce Evropské unie poskytli lidem Severu zvláštní podporu a povzbuzení, aby jim pomohli na cestu k míru.</s>
        <s id="76">Jak uvedla paní zpravodajka Bairbre de Brún, tato podpora čítala 1,65 miliardy EUR a ještě má přijít dalších 333 milionů EUR.</s>
      </P>
      <P id="29">
        <s id="77">Ráda bych zpravodajce Bairbre de Brúnové pogratulovala.</s>
        <s id="78">Je ovšem zvláštní, že z lidí, kteří od kampaně obdrželi nejvíce výhod a největší finanční podporu, se právě Sinn Féin staví proti Lisabonské smlouvě a proti evropskému procesu.</s>
        <s id="79">Vůdce Sinn Féin Gerry Adams nehovoří o této 1,65 miliardy EUR často.</s>
        <s id="80">Kdybychom je poslouchali, nebylo by dnes Irsko v Evropské unii.</s>
        <s id="81">Nebyli bychom v systému umožňujícím pobírat finanční prostředky pro mírový proces v Evropě.</s>
        <s id="82">A musím říci, že tato skutečnost mě dnes v této sněmovně nejvíce zklamala.</s>
      </P>
    </SPEAKER>
    <SPEAKER ID="155" NAME="Jim Allister" AFFILIATION="NI">
      <P id="30">
        <s id="83">Vážený pane předsedající, tato zpráva představuje záplavu nepodstatných slov a podobně i finanční prostředky PEACE byly vynaloženy na vedení jalových řečí.</s>
      </P>
      <P id="31">
        <s id="84">Ovšem ironie, že zpravodajkou ke zprávě o míru je poslankyně IRA/Sinn Féin, neunikne tisícům lidí v Severním Irsku, které padly z oběť zkázonosnému teroristickému tažení její zhoubné organizace.</s>
      </P>
      <P id="32">
        <s id="85">Vůbec mě nepřekvapuje, že je schopna sepsat zprávu, ve které hovoří o míru bez jediné věty uzardění, beze špetky lítosti nad tím, proč jsme vlastně začali potřebovat mír.</s>
        <s id="86">Buďte si naprosto jisti, že je to kvůli dekádám teroru ze strany její IRA.</s>
      </P>
      <P id="33">
        <s id="87">Nepřekvapuje mě ani to, že se nezmiňuje o obrovských selháních programu PEACE, a sice o nerovném rozdělování prostředků mezi obě komunity v Severním Irsku, neboť komunita protestantských unionistů nedostává spravedlivý podíl prostředků.</s>
        <s id="88">Není ovšem pravděpodobné, že by něco takového slečnu de Brúnovou znepokojovalo.</s>
      </P>
      <P id="34">
        <s id="89">Na závěr bych rád uvedl na správnou míru, že relativní mír, kterému se dnes v Severním Irsku těšíme, v první řadě není dílem nějakého mírového programu EU, nýbrž pozoruhodného odhodlání, odvahy a obětování se našich skvělých bezpečnostních složek, konfrontováných s IRA, která nás tak dlouho olupovala o mír.</s>
      </P>
    </SPEAKER>
    <SPEAKER ID="156" NAME="Ioannis Kasoulides" AFFILIATION="PPE-DE">
      <P id="35">
        <s id="90">Vážený pane předsedající, program PEACE přispěl k mírovému procesu v Severním Irsku nejen finanční pomocí, ale také svým podílem na sblížením obou komunit.</s>
        <s id="91">Jeho přístup spočívá v práci s občanskou společností a neziskovým organizacemi na povzbuzování aktivního občanství.</s>
        <s id="92">Umožnil zúčastněným lidem hledat řešení jejich vlastních problémů.</s>
        <s id="93">Program je příkladem příspěvku Komise k budování míru a usmíření a musím k němu Komisi blahopřát.</s>
      </P>
      <P id="36">
        <s id="94">Zpráva pojednává o sdílení zkušeností získaných programem PEACE s jinými regiony, které se potýkají s podobnými problémy.</s>
        <s id="95">Jako poslanec z Kypru si myslím, že by bylo velmi zajímavé uplatnit tyto zkušenosti i v našem případě.</s>
        <s id="96">Vyzývám kyperskou vládu a Komisi, aby prozkoumaly tuto možnost jako součást ustanovení případného politického urovnání konfliktu.</s>
      </P>
    </SPEAKER>
    <SPEAKER ID="157" NAME="Stavros Arnaoutakis" AFFILIATION="PSE">
      <P id="37">
        <s id="97">(EL) Vážený pane předsedající, program PEACE prokázal, jak může přispět k mírovému soužití a usmíření mezi oběma rozdílnými komunitami v Severním Irsku.</s>
        <s id="98">Při ujištění naší podpory pokračování tohoto programu v Irsku bych rád podtrhl následující body.</s>
      </P>
      <P id="38">
        <s id="99">Program je zářivým příkladem správných postupů, které se mohou a musí uplatnit i v jiných regionech EU, například na Kypru.</s>
        <s id="100">Způsob, kterým je program PEACE realizován, a zejména způsob jeho řízení prostřednictvím místních partnerství a neziskových organizací, rozvoj mechanismů zahrnujících obě komunity, snazší přístup k financování programů nebo skupin, které nemají přístup k financování z jiných zdrojů Společenství nebo členských států, to vše nám skýtá hodnotné zkušenosti. ukazuje to způsoby a prostředky, které bychom měli v programech v rámci strukturálních fondů využít v širším měřítku.</s>
        <s id="101">Takovýto přístup funguje zdola, od základní úrovně, zejména v programech zaměřených na místní rozvoj a boj proti chudobě a sociálnímu vyloučení.</s>
      </P>
    </SPEAKER>
    <SPEAKER ID="158" NAME="Jean Marie Beaupuy" AFFILIATION="ALDE">
      <P id="39">
        <s id="102">(FR) Vážený pane předsedající, paní komisařko, dámy a pánové, na úvod musím vyzdvihnout skvělé výsledky, kterých programy PEACE I a PEACE II dosáhly, především pro příjemce těchto programů v Irsku - v Severním Irsku - jejichž důstojnost a naděje je nyní obnovena.</s>
        <s id="103">Teď bych rád, paní komisařko, zmínil dva konkrétní body, u kterých doufám, že můžete dosáhnout skutečných úspěchů.</s>
      </P>
      <P id="40">
        <s id="104">Za prvé, jak paní de Brúnová požaduje ve své zprávě, britská a irská vláda se skutečně musí postavit za rozhodnutí Parlamentu, Komise a Rady, aby mohly být společným úsilím uvedeny do provozu dočasné a doplňkové mechanismy.</s>
      </P>
      <P id="41">
        <s id="105">Za druhé, paní komisařko, vzhledem k tomu, že předsedáte pracovní skupině, jistě Vás nepřekvapí, když Vás vyzvu k zajištění uceleného přístupu, v zájmu sladění postupu jednotlivých zapojených agentur, programů a fondů a zajištění souladu mezi jednotlivými geografickými oblastmi.</s>
      </P>
      <P id="42">
        <s id="106">V neposlední řadě doufám, že irský příklad poskytne hodnotné ponaučení ostatním zemím po celém světě.</s>
      </P>
    </SPEAKER>
    <SPEAKER ID="159" NAME="Daniel Hannan" AFFILIATION="NI">
      <P id="43">
        <s id="107">Vážený pane předsedající, proč přijímáme toto usnesení?</s>
        <s id="108">Jedná se o konkrétní lék na konkrétně určený problém?</s>
        <s id="109">Nebo je přijímáme spíše pro náš lepší pocit, že jsme přispěli svým dílem k mírovému procesu?</s>
      </P>
      <P id="44">
        <s id="110">Táži se s určitou lítostí.</s>
        <s id="111">Jsem velkým podporovatelem mírového procesu v Severním Irsku tak jako kterýkoli jiný poslanec této komory, možná i o něco větším než někteří jiní.</s>
        <s id="112">Z jedné strany jsem ulsterský katolík, ze druhé skotský presbyterián, a tak jsem vždy cítil něco jako osobní zájem na sdílení vlády.</s>
      </P>
      <P id="45">
        <s id="113">Ale mírový proces není zaručen vnějšími dotacemi.</s>
        <s id="114">Naopak hrozí, že tento peněžní tok učiní tento podnikavý a prosperující kout světa závislým na dotacích, na dávkách od někoho jiného.</s>
      </P>
      <P id="46">
        <s id="115">Položte si otázku - a myslím to zcela vážně - když podepisujete tyto šeky na stovky milionů eur, zda si opravdu si myslíte, že si kupujete stabilitu a mír v této části světa, nebo zda si jen na několik minut nedopřáváte lepší osobní pocit.</s>
      </P>
      <P id="47">
        <s id="116">Myšlenka, že politické násilí je způsobeno nedostatkem, jednoduše není z reálného světa.</s>
        <s id="117">Je to jedna z mnoha myšlenek pocházejících od Karla Marxe a podobně jako řada jeho myšlenek zní uvěřitelně na papíře, ale v realitě se ukáže jako nepravdivá.</s>
      </P>
      <P id="48">
        <s id="118">Nejvíce dotovaným územím na světě, které pobírá více subvencí na obyvatele než jakékoli místo v Africe, je Palestina, která je zároveň jedním z nejnásilnějších míst.</s>
      </P>
      <P id="49">
        <s id="119">Pravda je, že chceme-li podpořit mírový proces v Severním Irsku, musíme tam vytvořit opravdovou demokracii, ve které bude existovat skutečná opozice a možnost změnit vládu.</s>
        <s id="120">Pokud se Vám to podaří, nebudeme už tyto peníze potřebovat.</s>
      </P>
    </SPEAKER>
    <SPEAKER ID="160" NAME="Colm Burke" AFFILIATION="PPE-DE">
      <P id="50">
        <s id="121">Vážený pane předsedající, vítám zprávu paní Bairbre de Brúnové a rád bych poblahopřál všem lidem, kteří k této zprávě přispěli, zejména stínovému zpravodaji Jimu Nicholsonovi, Marian Harkinové a všem zúčastněným.</s>
      </P>
      <P id="51">
        <s id="122">Program PEACE III je v provozu a do oblasti přináší 333 milionů EUR, které v Severním Irsku a sousedních zemích napomáhají celému rozvoji infrastruktury a rozvoji Společenství.</s>
        <s id="123">Myslím, že tři programy PEACE poskytly obrovský příspěvek k uskutečnění míru v této oblasti.</s>
        <s id="124">Rád bych poblahopřál všem lidem zapojených do přípravy tohoto programu, ale také všem politickým stranám Severního Irska a místním skupinám, které spolupracovaly na zajištění dalšího pokračování mírového programu.</s>
      </P>
      <P id="52">
        <s id="125">Rovněž vítám pracovní skupinu, která byla v Severním Irsku zřízena, ale domnívám se, že k řešení rozvoje infrastruktury je také zapotřebí pracovní skupina v šesti hraničících okresech Irské republiky.</s>
        <s id="126">Je nešťastné, že irská vláda ve vztahu k těmto šesti okresům nepostupovala tímto způsobem.</s>
        <s id="127">Tuto věc bychom měli sledovat, neboť tyto po 30-35 let okresy trpěly.</s>
        <s id="128">Potřebujeme v těchto šesti okresech iniciativu tohoto druhu.</s>
        <s id="129">Uvítal bych, kdyby ji irská vláda zřídila.</s>
      </P>
      <P id="53">
        <s id="130">Ještě jednou děkuji všem zúčastněným.</s>
      </P>
    </SPEAKER>
    <SPEAKER ID="161" NAME="Rolf Berend" AFFILIATION="PPE-DE">
      <P id="54">
        <s id="131">(DE) Vážený pane předsedající, v tomto Parlamentu se bezpochyby najde jen málo těch, kteří by chovali skutečné pochybnosti o úspěšnosti programu PEACE jak s ohledem na hmatatelný příspěvek k hospodářské a sociální soudržnosti, tak i s ohledem na jeho vliv na posílení zapojení místních lidí do budování míru prostřednictvím aktivního občanství a podílu občanské společnosti.</s>
      </P>
      <P id="55">
        <s id="132">Zpráva, sepsaná na podnět Výboru pro regionální rozvoj, správně zdůrazňuje hodnotu zkušeností shromážděných v tomto jedinečném a vysoce inovativním strukturálním programu a vrhá světlo na věci, které by do budoucna mohly být zlepšeny, dosud nenaplněné výzvy a závěry, které lze vyvodit.</s>
      </P>
      <P id="56">
        <s id="133">Jako někdo, kdo je úzce zapojen do regionální politiky EU, jsem si dobře vědom potřeby rozvíjet přeshraniční aktivity a silně podporovat spolupráci mezi místními obchodními komorami, veřejnými orgány a dobrovolnými organizacemi na obou stranách státní hranice.</s>
        <s id="134">Sotva Vám musím říkat, že moje skupina a já zprávu bezvýhradně podporujeme.</s>
      </P>
    </SPEAKER>
    <SPEAKER ID="162" NAME="Marian Harkin" AFFILIATION="ALDE">
      <P id="57">
        <s id="135">Vážený pane předsedající, protože nikdo další nežádá o možnost vystoupit, rád bych uvedl jednu poznámku.</s>
        <s id="136">Nejspíše nejsem příliš překvapen, ale možná trochu zklamán, když dnes slyším výroky pana Jima Allistera.</s>
        <s id="137">Hovoříme zde o programu PEACE, a nikoli o konfliktu jako takovém.</s>
        <s id="138">Jako všechny konflikty leží jeho kořeny hluboko, a nikoli v nedávné době, a jako všechny konflikty je tento mnohem složitější, než jak jej podává pan Allister.</s>
        <s id="139">Bez ohledu na ty, kteří zpochybňují účinnost programu PEACE a vyjadřují nesouhlas s financováním EU, však není pochyb o tom, že finanční prostředky PEACE zapůsobily jako katalyzátor a, jak jsem již uvedl, prostřednictvím dobrovolného úsilí a času dobrovolníků dosáhly vysokou finanční rentabilitu.</s>
        <s id="140">Nejlépe se asi mohu vyjádřit konstatováním, že tento konflikt má svůj konec a že financování PEACE sehrálo úlohu při dosažení tohoto pozitivního výsledku.</s>
      </P>
    </SPEAKER>
    <SPEAKER ID="163" NAME="Jim Allister" AFFILIATION="NI">
      <P id="58">
        <s id="141">Vážený pane předsedající, pro slečnu Harkinovou je velmi snadné přijít do této sněmovny a hovořit způsobem, jakým hovořila.</s>
      </P>
      <P id="59">
        <s id="142">Kolik svých voličů zavražděných teroristy už pohřbila?</s>
        <s id="143">Kolik lidí v jejím volebním obvodě zemřelo, protože se organizace zastupovaná zde slečnou de Brúnovou rozhodla, že zemřou v rámci politické kampaně?</s>
      </P>
      <P id="60">
        <s id="144">IRA zavraždila 2 000 mých voličů, a proto mě nikdo v této sněmovně nebude poučovat o hluboce zakořeněných pocitech, které mám, a nikdo se mnou nebude polemizovat s mým vysvětlením, že tolik mých voličů přivedla do hrobu IRA, kterou v této sněmovně zastupuje slečna de Brúnová.</s>
      </P>
      <P id="61">
        <s id="145">Svírá se mi žaludek, když je teď vidím ve vládě mé země, a o to horší je zjištění, že tam jsou, protože vraždili, a jejich účast ve vládě má být výkupné za to, že už vraždit nebudou.</s>
      </P>
    </SPEAKER>
    <SPEAKER ID="164" NAME="Danuta Hübner">
      <P id="62">
        <s id="146">členka Komise. - Vážený pane předsedající, ráda bych řekla, že tato rozprava jasně potvrdila význam mírového procesu v Severním Irsku a skutečnost, že z tohoto procesu jsme si odnesli důležitá ponaučení.</s>
        <s id="147">Komise bude i nadále přispívat k upevnění procesu usmíření a rovněž bude usnadňovat sdílení ponaučení získaného při budování míru s všemi ostatními oblastmi, které se potýkají s podobnými problémy.</s>
        <s id="148">Při tomto úsilí bude určitě velmi důležitá podpora Evropského parlamentu.</s>
      </P>
      <P id="63">
        <s id="149">Ráda bych uvedla ještě dvě poznámky.</s>
      </P>
      <P id="64">
        <s id="150">Pane Jean Marie Beaupuyi, pracovní skupina pro Severní Irsko byla založena k posilování a usnadňování účasti obyvatel Severního Irska na všech politikách Evropské unie a také k zlepšení koordinace a souladu mezi různými procesy, které se podílejí na upevňování míru a procesu usmíření.</s>
      </P>
      <P id="65">
        <s id="151">Druhá poznámka je, že při tomto úsilí by Komise také ráda pomohla lidem Severního Irska snížit jejich dosavadní závislost na veřejném sektoru, na státní podpoře a na podpoře ve formě grantů.</s>
        <s id="152">Konference zmíněná paní Bairbre de Brúnová se také zaměřovala právě na příspěvek k tomuto procesu přilákání většího objemu soukromých investic - oživení soukromého sektoru - do této části Irska.</s>
        <s id="153">Ještě jednou Vám velmi děkuji za všechny Vaše připomínky.</s>
      </P>
    </SPEAKER>
    <SPEAKER ID="165" NAME="Bairbre de Brún">
      <P id="66">
        <s id="154">zpravodajka.</s>
        <s id="155">Vážený pane předsedající, ráda bych poděkovala těm, kteří dnes v rozpravě promluvili.</s>
        <s id="156">Pozorně jsem naslouchala argumentům, které uvedli.</s>
        <s id="157">Jsem ale zklamána tím, co řekl pan Allister, a nemohu s jeho nařčeními souhlasit.</s>
        <s id="158">Ráda bych pochválila Evropský parlament a Komisi za práci, kterou v průběhu let vykonaly v rámci programu PEACE.</s>
      </P>
      <P id="67">
        <s id="159">Zejména chci poděkovat komisařce Hübnerové za osobní odhodlání, které prokázala od prvního dne na svém postu, a za pravidelné návštěvy Severního Irska.</s>
        <s id="160">Komisařka Hübnerová a předchozí komisaři byli opravdovými přáteli mírového procesu v Irsku a uklidňuje mne, když vidím, že úloha Komise bude pokračovat v rámci pracovní skupiny zřízené předsedou Barrosem.</s>
      </P>
      <P id="68">
        <s id="161">PEACE umožnil příhraniční komunitě, rozdělené z dřívějších dob, aby se jako komunita spojila dohromady.</s>
        <s id="162">Program svedl dohromady mladé nacionalisty a unionisty, aby se učili o kultuře toho druhého.</s>
        <s id="163">Zejména bych chtěla vyzdvihnout důležitou úlohu žen na budování míru a důležitou a hodnotnou práci napříč komunitami a hranicemi, která byla vykonána.</s>
      </P>
      <P id="69">
        <s id="164">Moje zpráva vrhá světlo na skutečnost, že z programu PEACE měli největší prospěch ti nejvíce marginalizovaní lidé ve společnosti, a právě tak by to mělo být.</s>
        <s id="165">Nicméně pokud existují skupiny, které této příležitosti dosud nevyužily k podání žádosti v rámci programů PEACE I a PEACE II, ráda bych je povzbudila, aby se zapojily.</s>
        <s id="166">Dalším krokem je zaručit pokračování dobré práce, kterou PEACE dosud vykonal, a zajistit, aby prospěch z hodnotné práce, která započala programy PEACE, a z úžasné podpory poskytnuté evropskými institucemi měly i budoucí generace.</s>
      </P>
    </SPEAKER>
    <SPEAKER ID="166" NAME="Předsedající">
      <P id="70">
        <s id="167">Rozprava je ukončena.</s>
      </P>
      <P id="71">
        <s id="168">Hlasování se bude konat v úterý 20. května 2008.</s>
      </P>
      <P id="72">
        <s id="169">Písemná prohlášení (článek 142)</s>
      </P>
    </SPEAKER>
    <SPEAKER ID="167" NAME="Ramona Nicole Mănescu" AFFILIATION="ALDE">
      <P id="73">
        <s id="170">písemně. - (RO) Program PEACE je nejen prostředkem k udržení míru, ale také nástrojem, který prospívá hospodářskému rozvoji a územní soudržnosti.</s>
        <s id="171">Jeho provádění regionálními správami a nevládními organizacemi vede k zapojení široké škály komunit, místních organizací a marginalizovaných skupin do procesu vládnutí a rozvoje.</s>
        <s id="172">Kromě toho financování regionálních projektů prostřednictvím PEACE přispívá k upevňování dialogu, usmíření a dohod, jejichž cílem je uspokojovat společné zájmy, a tím zabránit konfliktu jakéhokoli druhu.</s>
      </P>
      <P id="74">
        <s id="173">Severní Irsko je příkladem správného postupu pro všechny ostatní členské státy, které zažily konflikty nebo se potýkají s problémy ohrožujícími mír.</s>
      </P>
      <P id="75">
        <s id="174">Proto podporuji vytvoření sítě evropských regionů a měst s rizikem potenciálního konfliktu a věřím, že podpora místních partnerství, sdílení osvědčených postupů a účinné spolupráce mezi regiony a zprostředkujícími finančními orgány je nezbytným faktorem jak místní komunity přimět ke spolupráci a práci na udržení míru.</s>
      </P>
      <P id="76">
        <s id="175">Rovněž apeluji na zřízení podobných programů jako PEACE ve východní Evropě, zejména na Balkáně, zejména protože události posledních let byly nám vyslaly alarmující signál.</s>
      </P>
    </SPEAKER>
  </CHAPTER>
</document>
