<?xml version="1.0" encoding="utf-8"?>
<document>
  <CHAPTER ID="009-23">
    <P id="1">
      <s id="1">23.</s>
      <s id="2">Mezinárodní smlouva na ochranu Arktidy (hlasování)</s>
    </P>
    <P id="2">
      <s id="3">- Před hlasováním:</s>
    </P>
    <SPEAKER ID="129" NAME="Avril Doyle" AFFILIATION="PPE-DE">
      <P id="3">
        <s id="4">Vážený pane předsedo, povstala jsem, abych požádala kolegy, aby zvážili vrácení tohoto návrhu usnesení zpátky do výboru.</s>
        <s id="5">Činím tak v návaznosti na to, co včera večer v rozpravě zmínila členka Komise paní Ferrero-Waldnerová.</s>
        <s id="6">Není to pro mě jednoduché, protože sdílím obavy všech kolegů, kteří v této rozpravě promluvili, a jak je vyjádřeno v tomto usnesení.</s>
      </P>
      <P id="4">
        <s id="7">Ráda bych ale řekla, abych byla otevřená vůči člence Komise, že není naším záměrem působit jí jakékoli problémy v rozhodující fázi jednání, která v tomto okamžiku vede s Arktickou radou.</s>
        <s id="8">Konkrétně uvedla, že 'takový návrh by v této fázi' - a nyní cituji ze zápisu jejího projevu při plenárním zasedání - 'by byl nejenom neúčinný, ale mohl by se ukázat jako škodlivý roli a hodnověrnosti EU ve spolupráci v Arktidě jako celku'.</s>
      </P>
      <P id="5">
        <s id="9">Ve svém závěru se konkrétně zmínila o načasování našeho návrhu.</s>
        <s id="10">Komise předložila norskému předsednictví Arktické rady žádost o prodloužení platnosti mezinárodní Úmluvy Organizace Spojených národů o mořském právu.</s>
        <s id="11">Ta musí být přijata jednomyslně a hlasování se uskuteční dne 29. dubna - během tří nebo čtyř týdnů.</s>
        <s id="12">Takže zcela jednoznačně požádala o prodloužení úmluvy, přestože plně sdílí náš pohled na věc.</s>
        <s id="13">Myslíte si, že bych v tomto kontextu mohla navrhovat, abychom uvažovali o vrácení zprávy do výboru?</s>
      </P>
    </SPEAKER>
    <SPEAKER ID="130" NAME="Diana Wallis" AFFILIATION="ALDE">
      <P id="6">
        <s id="14">Vážený pane předsedo, mohla bych jménem skupiny ALDE říci, že bychom návrh paní Doyleové podporovali?</s>
        <s id="15">Myslím, že je nanejvýš opodstatněný.</s>
        <s id="16">Sněmovna přijala usnesení k této otázce loni v říjnu.</s>
        <s id="17">Do jisté míry dnes opakujeme to, co jsme vyjádřili již tehdy, ale říkáme také některé věci, které jsou poněkud důraznější a jak uvedla paní Doyleová, přicházejí v rozhodujícím okamžiku, kdy by si většina z nás v této sněmovně přála, aby EU získala křeslo v Arktické radě a tuto perspektivu nechceme ohrozit.</s>
      </P>
      <P id="7">
        <s id="18">Bylo by mnohem lepším řešením vrátit tuto věc výboru a v novém funkčním období Parlamentu mít k dispozici kompletní a dobře promyšlenou zprávu.</s>
      </P>
    </SPEAKER>
    <SPEAKER ID="131" NAME="Předseda">
      <P id="8">
        <s id="19">Dámy a pánové, jenom abych objasnil, o čem v tuto chvíli hlasujeme, tento návrh nemůžeme vrátit výboru, protože nepochází z výboru, ale můžeme odročit hlasování.</s>
        <s id="20">Tak nám to nařizuje jednací řád.</s>
      </P>
    </SPEAKER>
    <SPEAKER ID="132" NAME="Véronique De Keyser" AFFILIATION="PSE">
      <P id="9">
        <s id="21">(FR) Vážený pane předsedo, promiňte, ale nedal jste slovo straně, která zastává opačné stanovisko.</s>
      </P>
      <P id="10">
        <s id="22">Připadá mi zvláštní, že jsme o tomto usnesení měli vést rozpravu včera a že, naopak, v okamžiku, kdy předložíme jeho návrh a požadujeme moratorium po dobu 50 let na využívání ropných zdrojů, v okamžiku, kdy požadujeme závaznou chartu a ve chvíli, kdy víme, že určité země mají do konce dubna požadovat na půdě OSN suverenitu v oblasti mořského dna a tudíž fakticky prosazovat tuto myšlenku suverenity společně s rozmístěním vojenských sil, vše by mělo záviset na tom, co uděláme právě teď.</s>
      </P>
      <P id="11">
        <s id="23">Pokud neupozorníme na příslušný rozdíl a nevyjádříme se dostatečně důrazně, bude to krok směrem zpátky a já jsem naprosto proti tomu.</s>
      </P>
      <P id="12">
        <s id="24">(Potlesk)</s>
      </P>
    </SPEAKER>
  </CHAPTER>
</document>
