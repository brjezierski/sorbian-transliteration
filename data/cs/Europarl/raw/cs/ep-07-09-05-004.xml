<?xml version="1.0" encoding="utf-8"?>
<document>
  <CHAPTER ID="004">
    <P id="1">
      <s id="1">Plán práce: viz zápis</s>
    </P>
    <SPEAKER ID="081" NAME="Richard Howitt" AFFILIATION="PSE">
      <P id="2">
        <s id="2">Vážený pane předsedající, v souvislosti s procedurální námitkou žádám předsedu Parlamentu, aby urychleně požádal o poskytnutí ochrany delegaci z Kolumbie, která navštívila náš Parlament ve dnech 27. - 28. června a jejímž členům bylo v tomto týdnu veřejně vyhrožováno zabitím, neboť na těchto místech otevřeně vyjadřovali návrh týkající se humanitární výměny vězňů v rámci kolumbijského konfliktu.</s>
      </P>
      <P id="3">
        <s id="3">Obvinění, že členové delegace včetně matky bývalého kolumbijského prezidentského kandidáta francouzského původu, Yolandy Puleciové de Betancourtové, hlavy katolické církve v Kolumbii monsignora Luise Augusta Castra a generálního tajemníka kolumbijské Liberální strany Dr. Josého Noe Riosa, podporují v zemi partyzánské hnutí, jsou nesmyslná a vystavují skupinu smrtelnému nebezpečí.</s>
      </P>
      <P id="4">
        <s id="4">Z čistě humanitárních důvodů žádám předsedajícího, aby udělal vše, co je možné, a aby poslal oficiální žádost týkající se zajištění jejich bezpečnosti.</s>
      </P>
      <P id="5">
        <s id="5">(potlesk)</s>
      </P>
    </SPEAKER>
  </CHAPTER>
</document>
